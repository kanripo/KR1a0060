# -*- mode: mandoku-view; -*-
#+TITLE: 淙山讀周易
#+DATE: 2015-08-24 21:55:55.247594
#+PROPERTY: ID KR1a0060
#+PROPERTY: BASEEDITION WYG    
#+PROPERTY: JUAN 卷二 
<pb:KR1a0060_WYG_002-1a>¶
欽定四庫全書¶
　淙山讀周易卷二¶
　　　　　　　　　　　　宋　方寔孫　撰¶
上經¶
䷂(震下/坎上)¶
屯(序卦曰有天地然後萬物生焉盈天地之間者唯萬/物故受之以屯屯者盈也伊川曰萬物始生鬱結未)¶
(通故為盈塞於天地之間又曰/屯物之始生故繼乾坤之後)元亨利貞(伊川曰屯有/大亨之道而)¶
(處之利在貞固曰雲曰屯為人/道之始具四徳初繼乾坤也)勿用有攸徃利建侯(伊/川)¶
<pb:KR1a0060_WYG_002-1b>¶
(曰方屯之時未可有所徃也天下之屯豈/獨力所能濟必廣資輔助故利建侯也)¶
　屯有大亨之道利在貞固用陽剛之君子勿用小人¶
　有攸徃可也屯卦言乗馬班如者三皆隂爻也是六¶
　二六四上六爻以柔處静猶欲有待而徃也惟六三¶
　柔而不中躁而好動有即鹿无虞之戒見小人不可¶
　用之而有攸徃也明矣初九爻曰盤桓利居貞利建¶
　侯是屯卦所謂利貞利建侯者初九爻當之也九五¶
　為屯其膏之主未能出坎為二隂所陷於其上反使¶
<pb:KR1a0060_WYG_002-2a>¶
　初九剛貞之君子困於下位而在三隂之下此天下¶
　之所以屯也茍能建侯用君子以經綸則可以亨屯¶
　矣¶
彖曰屯剛柔始交而難生(伊川曰剛柔始交未能/通暢則難屯故云難生)動乎¶
險中(伊川曰以坎震二體言之動乎險/中也又曰動乎險中為艱屯之義)大亨貞(伊川曰/屯有大)¶
(亨之道也所以能大亨由夫貞也非貞固安能/出屯人之處屯有致大亨之道亦在夫貞固也)¶
　九五剛也六二柔也屯卦他爻皆不言屯惟六二爻¶
　曰屯如邅如九五爻曰屯其膏是九五應於六二君¶
<pb:KR1a0060_WYG_002-2b>¶
　强臣弱剛柔始交未能通暢所以為屯難也六二象¶
　曰六二之難是屯卦所謂難生者由六二爻也九五¶
　動乎險中將欲出坎非大亨以貞則不可也九五曰¶
　小貞吉大貞凶是九五陷於二隂之中亦未能大亨¶
　貞也将何以亨屯乎下文曰宜建侯而不寧是言亨¶
　屯之事¶
雷雨之動滿盈(伊川曰隂陽始交則艱屯未能通暢及/其和洽則成雷雨滿盈於天地之間生)¶
(物乃/遂)天造草昧宜建侯而不寧(伊川曰上文言天地生/物之義此言時事天造)¶
<pb:KR1a0060_WYG_002-3a>¶
(謂時運也草草亂无倫序昧冥昧不明當此時/運所宜建侯自輔又當憂勤兢畏不遑寧䖏)¶
　震動也坎險也若以卦體而言則動乎險中是雲雷¶
　屯之時也及大亨貞雷雨之動滿盈澤遍天下則屯¶
　者終亨矣天造草昧豈有終屯之時哉宜建侯而不¶
　寧唯用君子則可以亨屯是大亨貞之道也¶
象曰雲雷屯(伊川曰坎不言雨而云雲者雲為雨而未/成者也未能成雨所以為屯白雲曰坎在)¶
(上為雲故雲雷屯坎在下為雨故/雷雨作解雲而未雨所以為屯)君子以經綸(伊川曰/君子觀)¶
(屯之象經綸天下之事以濟/於屯難經緯綸緝謂營為也)¶
<pb:KR1a0060_WYG_002-3b>¶
　君子以經綸則可以亨屯矣¶
初九磐桓利居貞(伊川曰初以陽爻在下乃陽剛之才/當屯難之世居下位者也未能便徃)¶
(濟屯故磐桓也方屯之初不磐桓而/遽進則犯難故宜居正而固其志)利建侯(京氏曰建/侯抒難以)¶
(庇民所以分民而治之也故卦言建/侯者其事也此言建侯者其人也)象曰雖磐桓志行¶
正也(伊川曰賢人在下時茍未利雖磐桓未能遂徃濟/時之屯然有濟屯之志無濟屯之用志行其正也)¶
以貴下賤大得民也(伊川曰九居屯難之時以陽而來/居隂下為以貴下賤之象方屯之)¶
(時隂柔不能自存有一陽剛之才衆所/歸従也更能自處卑下所以大澤民也)¶
　初九以剛貞而居下位磐桓自重而不輕進是利居¶
<pb:KR1a0060_WYG_002-4a>¶
　貞也屬於震體當動則動志亦在民非徒欲居貞而¶
　不欲行正也故象曰志行正也陽貴隂賤初九以陽¶
　爻而處三隂之下以貴下賤謙卑自牧當屯之初為¶
　民建侯得君而臣亦是大得民之道故象曰大得民¶
　也然所謂利建侯者欲建之而使在人上也豈可使¶
　剛貞之君子反在於三隂之下乎君子在下膏澤未¶
　能大及於民所以為屯也¶
六二屯如邅如(伊川曰如/辭助也)乗馬班如(伊川曰不能進也/班分布之義下馬)¶
<pb:KR1a0060_WYG_002-4b>¶
(為班與馬異處也潘/氏曰猶班師之班)匪㓂婚媾(伊川曰婚/媾正應也)女子貞不字¶
十年乃字(伊川曰茍貞固不易至於十年/屯極必通方獲正應而字育矣)象曰六二之¶
難乗剛也(伊川曰六二居屯之時而又乗/剛為剛陽所逼是其患難也)十年乃字反¶
常也(伊川曰至於十年則難久必通矣乃/得反其常與正應合也十數之終也)¶
　六二以隂柔而處大臣之位屯如邅如難猶未濟也¶
　乗馬班如不能以有行也葢以六二而乗初九使陽¶
　剛之君子處於下位不得進用於上此屯難之所以¶
　未濟也故象曰六二之難乗剛也又言六二應於九¶
<pb:KR1a0060_WYG_002-5a>¶
　五隂陽相合匪㓂讐也乃婚媾也若以婚媾而論則¶
　女子貞不字知守正應雖不能字育猶待十年終得¶
　反常是女子之貞也豈六二大臣之道哉為大臣者¶
　當天下屯難之時當進用君子以共濟天下之難不¶
　可以一日緩也乃欲悠悠玩愒以待反常於十年之¶
　後則天下不堪其久屯矣故六二之貞在女子則可¶
　在大臣則不可也屯六二所謂女子貞者亦猶恒卦¶
　六五所謂婦人吉也¶
<pb:KR1a0060_WYG_002-5b>¶
六三即鹿无虞惟入於林中君子幾不如舎徃吝(伊川/曰六)¶
(三以柔居剛柔既不能安屯居剛而不中正則妄動雖/貪於所求既不足以自濟又无應援又安之乎如即鹿)¶
(而无虞人也入山林者必有虞人以導之无導之者則/唯陷入於林莽中君子見事之幾微不若舎而勿遂徃)¶
(則徒取窮/吝而已)象曰即鹿无虞以従禽也君子舎之徃吝窮¶
也(伊川曰事不可妄動以従欲也无虞而即鹿以貪禽/也當屯之時不可動而動猶无虞而即鹿以有従禽)¶
(之心也君子則見幾而舎之/不従若徃則吝而困窮也)¶
　六三即鹿无虞是小人貪進而妄動也君子舎之勿¶
　用小人而有攸徃者知其徃吝必至於窮也屯卦所¶
<pb:KR1a0060_WYG_002-6a>¶
　謂勿用有攸徃者是言六三小人之不可用也¶
六四乗馬班如(伊川曰六四以柔順居近君之位得於/上者也而其才不足以濟屯故欲進而)¶
(復止乗馬班如也龜山曰六四静而正居隂/而不妄動者也故曰乗馬班如有待而行也)求婚媾徃¶
吉无不利(伊川曰初陽剛之賢乃是正應己之婚媾也/若求此陽剛之婚媾徃與共輔陽剛中正之)¶
(君濟時之屯則吉而无不利也居公卿之位己之才雖/不足以濟時之屯若能求在下之賢親而用之何所不)¶
(濟哉潘氏曰屯卦皆不利/徃唯四徃吉建侯之効也)象曰求而徃明也(伊川曰知/己不足求)¶
(賢自輔而後/徃可謂明矣)¶
　六四與初九為正應是婚媾也六四以柔順而處近¶
<pb:KR1a0060_WYG_002-6b>¶
　君之位自知隂柔未足以濟屯難乗馬班如下求婚¶
　媾欲待初九陽剛之君子求以共徃而輔九五之君¶
　是自知甚明也故徃吉无不利與六三之徃吝者大¶
　不同矣¶
九五屯其膏(伊川曰五居尊徳正而當屯時若有剛明/之賢為之輔則能濟屯矣以其无臣也故)¶
(屯其/膏)小貞吉(伊川曰小貞/則漸正之也)大貞凶(伊川曰既膏澤有所/不下是威權不在己)¶
(也威權去已而欲驟正之求凶之/道魯昭公髙貴郷公之事是也)象曰屯其膏施未光¶
也(伊川曰膏澤不下及是/其徳施未能光大也)¶
<pb:KR1a0060_WYG_002-7a>¶
　屯卦曰元亨利貞彖曰大亨貞是屯有大貞之道也¶
　九五應於六二君强臣弱隂柔无助未能大亨以正¶
　又為二隂所陷於上故屯其膏澤施亦未光所以在¶
　坎險之中也時方坎險事當漸正故小貞則吉若徒¶
　欲任剛而好大則貞亦凶也故曰大貞凶是屯之九¶
　五徳施未光尤不可徒好大也¶
上六乗馬班如泣血漣如(伊川曰六以隂柔居屯之終/而无應援居則不安動无所)¶
(之乗馬欲徃復班如不進窮厄/之甚至於泣血漣如屯之極也)象曰泣血漣如何可長¶
<pb:KR1a0060_WYG_002-7b>¶
也(伊川曰屯難窮極莫知所為故至泣血顛沛如此其/能長久乎潘氏曰難極則變烏有長屯者哉與否之)¶
(上九/同意)¶
　屯卦六二六四爻曰乗馬班如猶有所待而徃也上¶
　六處屯之極曰乗馬班如復何所待乎泣血漣如徒¶
　見其長窮而無益也屯上六否上九皆曰何可長也¶
　是易窮則變亦无長窮之理顧在所以變通者何如¶
　耳¶
䷃(坎下/艮上)¶
<pb:KR1a0060_WYG_002-8a>¶
䝉亨(序卦曰屯者物之始生也物生必䝉故受之以䝉/䝉者䝉也物之穉也伊川曰䝉有開發之理亨之)¶
(義/也)匪我求童䝉童䝉求我初筮告再三凟凟則不告利¶
貞(伊川曰五居尊位有柔順之徳而方在童䝉與二為/正應而中徳又同能用二之道以發其䝉也二以剛)¶
(中之徳在下為君所信向當以道自守待君至誠求己/而後應之則能用其道匪我求於童䝉乃童䝉來求於)¶
(我也筮占决也初筮告謂至誠一意以求己則告之再/三則凟慢矣故不告也發䝉之道利以貞正二雖剛中)¶
(然居隂固/宜有戒)彖曰山下有險險而止䝉(伊川曰艮上坎下/艮為山為止坎為)¶
(水為險山下有險遇險而/止莫知所之䝉之象也)䝉亨以亨行時中也(伊川曰/䝉之能)¶
(亨以亨道行也所/謂亨道時中也)匪我求童䝉童䝉求我志應也(伊川/曰二)¶
<pb:KR1a0060_WYG_002-8b>¶
(以剛明之賢處於下五以童䝉居上/非是二求於五葢五之志應於二也)初筮告以剛中也¶
(伊川曰初筮謂誠一而來求决其/䝉則當以剛中之道而開發之)再三凟凟則不告凟¶
䝉也(伊川曰再三煩數也來筮之意煩數不能誠一則/凟慢矣不當告也告之必不能信受徒為煩凟故)¶
(曰凟䝉也求者/告者皆煩凟矣)䝉以養正聖功也(伊川曰以純一未發/之䝉而養其正乃作)¶
(聖之功也龜山曰正以䝉養之則/不失赤子之心此作聖之功也)¶
　喜怒哀樂未發之謂中曰䝉亨者是䝉而未發之中¶
　有亨而可發之理也及已發則為時中故曰以亨行¶
　時中也童䝉求我謂六五求於九二以中求中志相¶
<pb:KR1a0060_WYG_002-9a>¶
　應也曰童䝉者謂六五柔順得中心清欲寡能如童¶
　䝉未發之時則可與為善非必以童䝉為幼主也初¶
　筮専一則告以九二剛中之道再三凟則不告懼其¶
　凟而愈䝉也䝉以養正聖功也始於童䝉終於作聖¶
　是九二欲勉其君以聖人之事非敢以發䝉而視其¶
　君也故九二爻曰包䝉吉與初六之曰發䝉者不同¶
　也¶
象曰山下出泉䝉(伊川曰山下有泉出而遇險未有所/之䝉之象也南軒曰不謂之水而謂)¶
<pb:KR1a0060_WYG_002-9b>¶
(之泉葢象有/始達之義)君子以果行育徳(白雲曰山下之泉必養/其源然後决而為江河)¶
(君子必育徳深厚/然後可以果行也)¶
　果行必先育徳猶山下出泉先養其源也¶
初六發䝉利用刑人(伊川曰初以隂闇居下下民之象/也又曰發下民之䝉當明刑禁以)¶
(示之使之知畏然/後従而教導之)用説桎梏以徃吝(伊川曰治䝉之初/威之以刑者所以)¶
(説其昏䝉之桎梏桎梏謂拘束也童溪曰以六居初謂/隂暗未明欲發其䝉不于此時而預禁之不可也所)¶
(刑人者非必殺戮之也正其法以示之立其防束使䝉/者知所懼而不敢肆為然後漸知善道可得而化也當)¶
(是時也茍說其桎梏而不豫以/告之則過此以徃不可復制矣)象曰利用刑人以正法¶
<pb:KR1a0060_WYG_002-10a>¶
也(楊氏曰正吾/教人之法也)¶
　初六發䝉利用刑人是正其法禁以防民於其初也¶
　非遽欲用刑以加之也至於上九擊䝉是終不可教¶
　則不得已而後擊之也豈敢躁用刑哉¶
九二包䝉吉納婦吉子克家(伊川曰克濟其君之/事猶子能治其家)象曰¶
子克家剛柔接也(白雲曰五父道也二子道也又曰二/之剛中上接於柔五之柔順下接於)¶
(剛/也)¶
　䝉卦曰童䝉求我是六五求於九二有師道也然以¶
<pb:KR1a0060_WYG_002-10b>¶
　九居二亦有臣道剛貴得中必能有道以包承六五¶
　童䝉之主而善事之則吉也葢臣之事君猶婦之事¶
　夫子之事父曰納婦吉者是取其順於内之象非謂¶
　九為夫六為婦也曰子克家者是九二大臣又當幹¶
　其國事如子能治家以承其父則剛柔相接二五相¶
　得非謂九二敢以發䝉而視其君也¶
六三勿用取女見金夫不有躬(潘氏曰六三隂柔女也/與上九為應而近従於)¶
(二見利忘義失身於人將焉用/之不可取也九二剛故稱金夫)无攸利(楊氏曰行而不/順宜其无所利)¶
<pb:KR1a0060_WYG_002-11a>¶
(也/)象曰勿用取女行不順也¶
　䝉者育徳而未發非以蔽而失徳者謂之䝉也六三¶
　隂柔不中應於上九又欲従九二見利忘義不有其¶
　身是婦人之蔽者不足以謂之䝉故六三爻獨不言¶
　䝉也九二納婦豈宜取如是之女乎故曰勿用取女¶
　謂九二包䝉亦不茍合於如是之小人也¶
六四困䝉吝象曰困䝉之吝獨逺實也(伊川曰四以隂/柔而䝉暗无剛)¶
(明之親援无由自發其䝉困於昏䝉者也又曰四隂柔/而最逺於剛乃愚䝉之人而不比近賢者无由得明矣)¶
<pb:KR1a0060_WYG_002-11b>¶
(故困於䝉可羞吝者以其獨逺於賢明之人也石氏曰/六四去九二逺隔六三去上九逺隔六五獨逺於陽是)¶
(以固於䝉也陽/為實隂為虚)¶
　六四以隂柔而得近君之位隔於六三不得近九二¶
　剛實之君子故困於䝉而可羞吝也¶
六五童䝉吉(伊川曰童取未/發而資於人也)象曰童䝉之吉順以巽也¶
(伊川曰五以柔順居君位下應於二以柔中之徳任剛/明之才足以治天下之䝉故吉也又曰舎己従人順従)¶
(也降志於/求卑巽也)¶
　六五曰童䝉吉猶孟子所謂大人不失赤子之心也¶
<pb:KR1a0060_WYG_002-12a>¶
　以六居五能順而巽又得九二大臣而告之以剛中¶
　之道所以吉也¶
上九擊䝉不利為㓂利禦㓂(伊川曰九居䝉之終是當/䝉極之時人之愚䝉既極)¶
(如苖民之不率為亂者當擊伐之然九居上剛極而不/中故戒不利為㓂治人之䝉乃禦㓂也肆為剛暴乃為)¶
(㓂也若舜之誅有苖周公之誅三監/禦㓂也秦皇漢武窮兵誅伐為㓂也)象曰利用禦㓂上¶
下順也(伊川曰上下皆得甚順也上不為/過暴下得擊去其䝉禦㓂之義也)¶
　六五爻曰順以巽也上九爻曰上下順也是六五能¶
　以順巽之徳而下順於九二剛中之大臣及其終也¶
<pb:KR1a0060_WYG_002-12b>¶
　剛柔相濟能治天下之䝉而上下皆順此䝉之所以¶
　亨也曰擊䝉者是剛克也¶
䷄(乾下/坎上)¶
需(序卦曰物穉不可不養也故/受之以需需者飲食之道也)有孚光亨貞吉利涉大¶
川(伊川曰五為君位為需之主有剛健中正之徳而誠/信充實於中中實有孚也有孚則光明而能亨通得)¶
(貞正而吉也以此而需何所不/濟雖險无難矣故利涉大川也)彖曰需須也險在前也¶
剛健而不陷其義不困窮矣(伊川曰需之義須也以險/在於前未可遽進故需待)¶
(而行也以乾之剛健而能需待不輕/動故不陷於險其義不至於困窮也)¶
<pb:KR1a0060_WYG_002-13a>¶
　需者須待也當屯蒙之後民未能以自養故須待乎¶
　君君未能以遍養乎民故須待乎君子君子又欲需¶
　時而後進初九需於郊九二需於沙九三需於泥三¶
　陽在下所以須待而行者謂坎險在前未可輕動又¶
　恐九五為二隂之所陷也以剛健而能知險故不陷¶
　於險則雖遇困窮之時而其義可以不困窮矣¶
需有孚光亨貞吉(伊川曰五以剛實居中為孚之/象而得其所需六為有孚之義)位乎¶
天位以正中也(伊川曰居天位指/五以中正兼二言)利涉大川徃有功也¶
<pb:KR1a0060_WYG_002-13b>¶
(伊川曰既有孚而貞正雖涉險阻徃則有功也京氏曰/始於知險而待時中於出險而得位終於濟險而有功)¶
(則需之/義畢矣)¶
　此言九五為需卦養賢之主有孚於内光亨於外以¶
　貞而吉位乎天位以中正之道以下應於九二之大¶
　臣故得三陽並進不為六四上六二隂之所陷則可¶
　以出坎而徃有功也¶
象曰雲上於天需(伊川曰雲上於天有蒸潤之象飲食/所以潤益於物故需為飲食之道又)¶
(曰雲氣蒸而上升於天必待隂陽和洽然後成雨雲方/上於天未成雨也故為須待之義廣平曰雲上於天則)¶
<pb:KR1a0060_WYG_002-14a>¶
(澤將下流天下之所/徯望也故有需之象)君子以飲食宴樂(伊川曰飲食以/養其氣體宴樂)¶
(以和其心志白雲曰屯䝉之後天下之所需者君君之/所需者賢飲食宴樂所以養賢膏澤將以及民亦天下)¶
(之所/需也)¶
　飲食所以養賢者之體宴樂所以養賢者之心需卦¶
　九五爻曰需於酒食貞吉是九五為剛貞之主飲食¶
　可以養賢矣然賢者之所以宴樂則不在於區區之¶
　飲食也六四爻曰出於穴是小人能避賢者而順以¶
　聴之也上六爻曰入於穴是小人能延致賢者而敬¶
<pb:KR1a0060_WYG_002-14b>¶
　之終吉也九五在上能使三陽並進而小人不得以¶
　害賢者此需卦所以為宴樂也¶
初九需於郊利用恒无咎(伊川曰初最逺於險故為需/於郊郊者曠逺之地也䖏於)¶
(曠逺利在安守其常則无咎也不能安常則躁動犯難/豈能需於逺而无過也童溪曰需之坎險在前逼近則)¶
(為泥九三是也漸近則為沙九二/是也最為逺則為郊初九是也)象曰需於郊不犯難¶
行也利用恒无咎未失常也(伊川曰處曠逺者不犯冒/險難而行也陽之為物剛)¶
(健上進者也初能需待於曠逺之地不犯險/難而進復宜安處不失其常則可以无咎矣)¶
　利用恒无咎欲其常逺於坎險也¶
<pb:KR1a0060_WYG_002-15a>¶
九二需于沙(伊川曰坎為水水近則有沙/二去險漸近故為需於沙)小有言終吉¶
(伊川曰言語之傷至小者也二以剛陽之才而居柔守/中寛裕自處需之善也雖去險漸近而未至於險故小)¶
(有言語之傷而无/大害終得其吉也)象曰需於沙衍在中也雖小有言以¶
吉終也(伊川曰衍寛綽也胡氏曰沙近於水亦平易之/地也二居逺近之間剛得其中守平易之心而)¶
(已以君子守其中正而不與小人茍合雖興譖謗之/言終不能害乎己以九二有寛衍之徳而居中故也)¶
　九二與九五為正應以寛衍之徳而居二陽之中能¶
　與同類需時而動故小人雖有譖言不能以害己也¶
　六四上六是隂柔之小人也六四爻曰順以聽也上¶
<pb:KR1a0060_WYG_002-15b>¶
　六爻曰敬之終吉則九二能以吉終也可知矣¶
九三需於泥致㓂至(伊川曰泥逼於水也既逼於險當/致㓂難之至三剛而不中又居健)¶
(體之上有進動之象故致㓂/也苟非敬謹則致喪敗矣)象白需於泥災在外也自¶
我致㓂敬慎不敗也(伊川曰㓂自已致若能敬謹量宜/而進則无喪敗也需之時須而後)¶
(進其義在相時而動非戒其不/得進也直使敬謹毋失其宜耳)¶
　九三比於六四應於上六廹近坎險是災在外而將¶
　至也剛而不中故有自我致㓂之戒謂小人可畏與¶
　㓂盗无異也九三惟能敬謹需時而動故不至於敗¶
<pb:KR1a0060_WYG_002-16a>¶
　上六爻曰敬之終吉是九三能先自敬則上六亦終¶
　敬之也人豈可不自敬乎¶
六四需於血出自穴象曰需於血順以聴也(伊川曰四/以隂柔之)¶
(質處於險而下當三陽之進傷於險難者也故云需於/血既傷於險難則不能安處必失其居故云出自穴穴)¶
(物之所安也順以従時不競於險難所以不至於凶也/龜山曰血隂傷也出自穴不安其所也隂雖不安其所)¶
(而能順以聴則雖傷而不至於凶矣六四以柔居隂能/順以聴也潘氏曰羣剛在下得時則進六四以一隂居)¶
(當路傷敗可立而待也故曰/需於血出穴避之其庶㡬乎)¶
　六四出自穴以避三陽之來是小人之聴順於君子¶
<pb:KR1a0060_WYG_002-16b>¶
　者也故不言凶¶
九五需於酒食貞吉象曰酒食貞吉以中正也(龜山曰/需於酒)¶
(食而不以正則是自溺於荒腆耳能无凶乎故正乃吉/京氏曰彖言正中而爻言中正何也彖所言者以位為)¶
(主故先正而後中爻所言者/以徳為主故先中而後正)¶
　九五剛中而得正位為需於飲食之主欲待養賢以¶
　及萬民是貞吉也若昵於小人徒欲以飲食而自娱¶
　樂則陷於坎矣非貞吉也¶
上六入於穴(伊川曰隂止於六乃安其處故為入於穴/穴所安也潘氏曰三陽畢進四居當道猶)¶
<pb:KR1a0060_WYG_002-17a>¶
(順聴之上居髙位可不敬/乎入穴所以馴致之也)有不速之客三人來敬之終¶
吉(伊川曰三人謂下之三陽童溪曰三陽者有待而來/亦乆矣故曰不速之客彼待而來吾可无以待其來)¶
(乎敬之而已矣彼三人者雖九三獨為吾應已初與/二亦吾所不失其親之人也故居需之終而獲吉焉)象¶
曰不速之客來敬之終吉雖不當位未大失也(伊川曰/不當位)¶
(謂以隂而在上也又曰隂宜在下而居上為不當位也/然能敬慎以自處則陽不能陵終得其吉雖不當位而)¶
(未至於/大失也)¶
　上六不言需者上六為需之極无所復待也入於穴¶
　者延三陽之來也三陽在下不肯躁進是不速之客¶
<pb:KR1a0060_WYG_002-17b>¶
　三人也為上六者唯能入於穴致恭盡禮以延其來¶
　如待嘉客則上六雖不當位亦未大失是小人能敬¶
　君子猶可以終吉也¶
䷅(坎下/乾上)¶
訟(序卦曰飲食必有訟故受之以訟伊川曰人之所需/者飲食既有所須爭訟所由起也訟所以次需也)¶
有孚窒惕中吉終凶利見大人不利涉大川(伊川曰訟/之道必有)¶
(其孚實中无其實乃是誣妄凶之道也卦之中實為有/孚之象訟者與人争辨而待决於人雖有孚亦須窒塞)¶
(故通不窒則已明无訟矣事既未辨吉凶未可必也故/有畏惕中吾得中則吉也終凶終極其事則凶也訟者)¶
<pb:KR1a0060_WYG_002-18a>¶
(求辨其曲直也故利見大人大人則能以其剛明中正/訟所决也訟非和平之事當擇安地而處不可陷於危)¶
(險故不利/涉大川也)¶
　訟卦九五為聴訟之大人初六二三爻皆曰終吉是¶
　訟者以終柔為吉也九二九四爻皆曰不克訟是訟¶
　者亦不以剛為能也上九處訟之終則有終朝三褫¶
　之戒是訟終凶也¶
彖曰訟上剛下險險而健訟(伊川曰以二體言之上剛/下險剛險相接能无訟乎)¶
(又人内險阻而外剛强所以訟也又曰上剛下險險而/又健也又為險健相接内險外健皆所以為訟也若健)¶
<pb:KR1a0060_WYG_002-18b>¶
(而不險不生訟也險而不健不/能訟也險而又建是以訟也)訟有孚窒惕中吉剛來¶
而得中也(伊川曰以剛處中中實之象故為有孚處訟/之時雖有孚信亦必艱阻窒塞而有惕懼童)¶
(溪曰二以剛中則中實實有孚也以一陽/而居坎險之中故為窒坎為加憂故知惕)¶
　九剛也二柔也九二以剛而來居於柔故為得中合¶
　於有孚窒惕中吉之道也¶
終凶訟不可成也(伊川曰訟非善事不得已也安可終/極其事極意於其事則凶矣故曰不)¶
(可成也成謂窮盡其事也童溪/曰終凶謂過剛也上九是矣)利見大人尚中正也(伊/川)¶
(曰利見大人以所尚中正也聴者非其/人則或不得其中正也大人九五是也)不利涉大川入¶
<pb:KR1a0060_WYG_002-19a>¶
於淵也(伊川曰若蹈危險則陷其身乃入於深淵/也西溪曰入於淵也求濟其訟患愈深也)¶
　既曰利見大人又曰不利涉大川訟為凶事雖利見¶
　九五中正之大人亦終不利涉險而入於深也故九¶
　二以有孚窒惕而中吉上九以訟極而終凶¶
象曰天與水違行訟(伊川曰為卦乾上坎下以二象言/之天陽上行水性就下其行相違)¶
(所以成訟又曰二體違戾訟之/由也若上下相順訟何由興)君子以作事謀始(伊川/曰君)¶
(子觀象知人情有争訟之道故凡所作事必謀其始繼/訟端於事之始則訟无由生謀始之義廣矣若謹交結)¶
(明契劵之類是也白雲曰邦無道免於刑戮在下/之謀始也刑期無刑必也使無訟在上之謀始也)¶
<pb:KR1a0060_WYG_002-19b>¶
初六不永所事小有言終吉象曰不永所事訟不可長¶
也雖小有言其辨明也(龜山曰既已有言則非无訟也/唯其辨明故終吉夫訟非可長)¶
(之事居訟之初謀始之時也故/孔子因以戒之有不可長之辭)¶
　初六居訟之初作事謀始以柔順而居下不永所事¶
　知訟之不可長雖小有言其辭猶寡不敢以訟為長¶
　而求勝於人其辨吉凶也甚明是知有終吉之道者¶
　也¶
九二不克訟歸而逋其邑人三百户无眚(伊川曰九二/自外來以剛)¶
<pb:KR1a0060_WYG_002-20a>¶
(處險為訟主乃與五為敵五以中正處君位其可敵乎/是為訟而義不克也若知其義之不可退歸而逋避以)¶
(寡約自處則得无過眚也必逋者避為敵之地三/百户邑之至小者若處强大是猶競也能无眚乎)象曰¶
不克訟歸逋竄也(京民曰逋言道之逺/也竄言伏之深也)自下訟上患至¶
掇也(伊川曰自下而訟其上義乖勢屈禍/患之至猶掇拾而取之言易得也)¶
　九二剛而得中應於九五可以无眚矣屬於坎體設¶
　或不幸而陷於險中无可告訴義不克訟將奈何哉¶
　惟欲退歸而逋竄恥不容於其君無以見其邑人也¶
　為邑人者凡三百户皆知九二之為无眚矣不敢自¶
<pb:KR1a0060_WYG_002-20b>¶
　下而訟上以掇取禍患此九二之所以无眚卦之所¶
　謂窒惕中吉文王自羑里歸以服事殷即是心也後¶
　世如衛元咺之訟其君是春秋之罪人矣¶
六三食舊徳貞厲終吉(伊川曰禄者稱徳而受食舊徳/謂處其素分貞謂堅固自守厲)¶
(終吉謂雖䖏危地能知/危懼則終必獲吉也)或従王事无成(伊川曰柔従剛/者也下従上者)¶
(也三不為訟而従上九所為故曰或/従王事无成謂従上而成不在己也)象曰食舊徳従上¶
吉也¶
　訟卦唯六三不言訟三多凶之地也以六居三有柔¶
<pb:KR1a0060_WYG_002-21a>¶
　順之徳而安於下卦不求訟於其上曰食舊徳者處¶
　其素分也貞固自守雖危厲而終吉可以出坎以従¶
　上而吉也或従王事无敢以成功自居可以觀其徳¶
　矣¶
九四不克訟(伊川曰五君也義不克訟又曰四雖剛健/欲訟无與對敵其訟无由而興故不克訟)¶
復即命渝安貞吉(伊川曰既義不克訟若能克其剛忽/欲訟之心復即就於命革其心平其)¶
(氣渝變而為安貞則吉矣命即理龜山曰命天理也知/義不克則自反而即理非迷而不復者其吉不亦宜乎)¶
(童溪曰九二之歸而逋九/四之復而渝皆貴知反也)象曰復即命渝安貞不失也¶
<pb:KR1a0060_WYG_002-21b>¶
(西溪曰自反而就命變去始訟之意而正理不為失也/如虞芮之争至文王之境而遜心生也曰安正不失即)¶
(本然天理/未嘗喪也)¶
　五君位也九二應於九五九四近於九五皆曰不克¶
　訟者義不可克於其君也九二陷於坎險之中義不¶
　克訟欲逋而竄所以无眚九四處近君之位義不克¶
　訟屬於乾體之下復及命渝自反而安以天自處貞¶
　固如此不失其天理所以安而且吉也¶
九五訟元吉象曰訟元吉以中正也(伊川曰以中正居/尊位治訟者也治)¶
<pb:KR1a0060_WYG_002-22a>¶
(訟得其中正所以元吉大吉而盡善/也朱氏曰中則聴不偏正則斷合理)¶
　九五以中正而為聴訟之主使天下各得其中正所¶
　以大吉而盡善也¶
上九或錫之鞶帶(兼山曰/大帶)終朝三禠之(伊川曰九以陽/居上剛健之極)¶
(又處訟之終極其訟者也人之肆其剛强窮極於訟取/禍喪身固其理也敢或使之善訟能勝窮極不已至於)¶
(受服命之賞是亦與人仇争所獲其能/安保之乎故終一朝而三見禠奪也)象曰以訟受服¶
亦不足敬也(伊川曰窮極訟事設使受服命之&KR0194;亦/且不足敬而可賤惡况又禍患隨至乎)¶
　鞶帶非所以賞訟也曰或者設詞也上九以健極而¶
<pb:KR1a0060_WYG_002-22b>¶
　處訟之終卦所謂終凶者也設或錫之以鞶帶以訟¶
　受服亦不足敬欲終朝而三禠之况未必勝乎其凶¶
　可知矣¶
　¶
　¶
　¶
　¶
　淙山讀周易卷二¶
