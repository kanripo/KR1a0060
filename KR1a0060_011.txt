# -*- mode: mandoku-view -*-
#+TITLE: 淙山讀周易
#+DATE: 2015-09-23 09:34:44
#+PROPERTY: JUAN 11
<pb:KR1a0060_WYG_011-1a>¶
欽定四庫全書¶
　淙山讀周易卷十一¶
　　　　　　　　　　　　宋　方寔孫　撰¶
下經¶
䷦(艮下/坎上)¶
蹇利西南不利東北(序卦曰睽者乖也乖必有難故受之/以蹇蹇者難也伊川曰睽乖之時必)¶
(有蹇難蹇所以次睽也蹇險阻之義故為蹇難為卦坎/上艮下坎險也艮止也險在前而止不能進也前有險)¶
(陷後有峻阻故為蹇也又曰西南坤方坤地也體順而/易東北艮方艮山也體止而險在蹇難之時利於順處)¶
<pb:KR1a0060_WYG_011-1b>¶
(平易之地不利止於危險也體順/易則難可紓止於險則難益甚矣)利見太人貞吉(伊川/曰蹇)¶
(難之時必有聖賢之人則能濟天下之難故利見大人/也濟難者必以大正之道而堅固其守故貞吉也凡處)¶
(難者必在乎守貞正設使難不解不失正徳是以吉也/若遇難而不能固其守入於邪濫雖使茍免亦惡徳也)¶
(知義命者/不為也)¶
　坎北方卦艮東北方卦蹇卦艮下坎上不利東北者¶
　不利坎險而艮止也西南與東北相反者也蹇卦利¶
　西南者取其反蹇之義也坤西南方卦坎卦本坤體¶
　也由九五以順易之道而往處其中故得出坎為大¶
<pb:KR1a0060_WYG_011-2a>¶
　蹇朋來之主彖所謂蹇利西南往得中者也曰大人¶
　即九五也¶
彖曰蹇難也險在前也(伊川曰坎險在前下/止而不得進故為蹇)見險而能¶
止知矣哉(伊川曰上險而下止見險而能止也犯/險而進則有悔咎故美其能止為知也)蹇利¶
西南往得中也不利東北其道窮也(伊川曰蹇之時利/於處平易西南坤)¶
(方為順易東北艮方為險阻九五居中而得中正之位/是徃而得平易之地故為利也五居險坎之中而謂之)¶
(平易者葢卦夲坤由九五往而成坎故但取徃而得中/不取成坎之體也方蹇而又止危險之地則蹇益甚矣)¶
(故不利東北/其道窮也)利見大人徃有功也(伊川曰蹇難之時非/聖賢不能濟天下之)¶
<pb:KR1a0060_WYG_011-2b>¶
(蹇故利於/見大人也)當位貞吉以正邦也(伊川曰能濟天下之/蹇者唯大正之道)蹇¶
之時用大矣哉(註云蹇難之時非小人之所能用也伊/川曰處蹇之時濟蹇之道其用至大故)¶
(云大矣哉天下之難豈易平/也非聖賢不能用可謂大矣)¶
象曰山上有水蹇君子以反身修徳(註云除難莫若反/身脩徳伊川曰山)¶
(之峻阻上復有水坎水為險陷之象上下險阻故為蹇/也君子觀蹇難之象而以反身修徳君子之遇險阻必)¶
(反求諸已而益自脩孟子曰行有不得者皆反求諸已/故遇艱蹇必自省於身有失而致之乎是反身也有所)¶
(未善則改之无歉於心則加勉乃自/脩其徳也君子脩徳以俟時而已)¶
　蹇卦有反蹇之義故君子觀象以反身修徳如九三¶
<pb:KR1a0060_WYG_011-3a>¶
　之所謂來反者也¶
初六徃蹇來譽(伊川曰六居蹇之初徃進則益入於蹇/徃蹇也當蹇之時以隂柔无援而進其)¶
(蹇可知來者對徃之辭上進則為徃不進則為/來止而不進是有見幾知時之美來則有譽也)象曰徃¶
蹇來譽宜待也(伊川曰時之未可進也故宜見/幾而止以待時可行而後行也)¶
　初六居蹇之初若欲輕進則徃入於蹇矣唯屬於艮¶
　下之下順而知止養譽望以待時故曰宜待也¶
六二王臣蹇蹇匪躬之故(伊川曰二以中正之徳居艮/體止於中正者也與五相應)¶
(是中正之人為中正之君所信任故謂之王臣又曰二/雖中正以隂柔之才豈易勝其任所以蹇於蹇也志在)¶
<pb:KR1a0060_WYG_011-3b>¶
(濟君於蹇難之中其蹇蹇者非為身之故也/雖使不勝志義可嘉故稱其忠藎不為已也)象曰王臣¶
蹇蹇終无尤也(伊川曰志在濟君難雖未能成功然終/无過尤也聖人取其志義而謂其无尤)¶
(所以勸/忠藎也)¶
　六二屬於艮體止於中正應於九五是王臣也蹇而¶
　又蹇義不敢辭非為一身之故服勞王室欲終无過¶
　尤而後止是古者王臣之用心也蹇卦九五為大蹇¶
　朋來之主初六曰徃蹇來譽九三曰徃蹇來反六四¶
　曰徃蹇來連上六曰徃蹇來碩他爻皆得以言徃來¶
<pb:KR1a0060_WYG_011-4a>¶
　也唯六二爻不言徃來者以見六二處大臣之位為¶
　君任責雖當蹇而又蹇之時義不容去非若他爻之¶
　可以言往來也後世如孔明之鞠躬盡力死而後已¶
　者近於此義矣¶
九三徃蹇來反(伊川曰來下來也反還歸也三為/下二隂所喜故來為反其所也)象曰¶
徃蹇來反内喜之也(伊川曰内在下之隂也方蹇之時/隂柔不能自立故皆附於九三之)¶
(陽而喜/慶之)¶
　九三處内卦之上坎險在外徃則蹇矣唯九三屬於¶
<pb:KR1a0060_WYG_011-4b>¶
　艮體剛而知止來反於内而比於六二之大臣為六¶
　二者才夲隂柔蹇而又蹇亦能比于九三而求助於¶
　陽是内卦之所喜者故曰内喜之也蹇卦自九五之¶
　外唯九三為陽爻曰來反者是蹇難之時非有陽剛¶
　之才則不足以反蹇也¶
六四往蹇來連(伊川曰四往則益入於坎險之深徃蹇/也又曰來則與在下之象相連合也)¶
象曰往蹇來連當位實也(伊川曰當同患之時相交以/實其合可知故來而連者當)¶
(位以實也白雲曰六四之位/實以接下為職今得其實矣)¶
<pb:KR1a0060_WYG_011-5a>¶
　六四䖏近君之位居坎體之初若復輕進則坎陷愈¶
　深是徃蹇也陽體實而隂體虚唯以六居四實能柔¶
　順以上承九五剛實之君又能下接於九三剛實之¶
　君子而與之並進是來連而有寔者也斯可以當位¶
　矣¶
九五大蹇朋來(伊川曰五居君位而在蹇難之中是天/下之大蹇也當蹇而又在險中亦為大)¶
(蹇大蹇之時而二以中正相應是其朋助之/來也童溪曰上下六位皆正人也故曰朋來)象曰大蹇¶
朋來以中節也(伊川曰朋者其朋類也五有中正之徳/而二應以中正雖大蹇之時不失其守)¶
<pb:KR1a0060_WYG_011-5b>¶
(蹇於蹇以相應助是/以其中正之節也)¶
　九五當大蹇之時得六二朋來之助以中正而節天¶
　下出於坎中是大人之能用蹇者也故曰大蹇初六¶
　九三九四上六爻凡言來者四以見九五為朋來之¶
　主也¶
上六徃蹇來碩吉(伊川曰六以隂柔居蹇之極冐極險/而徃所以蹇也不往而來從五求三)¶
(得陽剛之助是以碩也蹇之道厄塞窮蹙/碩大也寛裕之稱來則寛裕其蹇舒矣)利見大人(伊/川)¶
(曰蹇極之時見大徳之人則能有濟/於蹇也大人謂五以相比𤼵此義)象曰徃蹇來碩志¶
<pb:KR1a0060_WYG_011-6a>¶
在内也(伊川曰上六應三/而從五志在内也)利見大人以從貴也(伊川曰/謂從九)¶
(五之貴也所以云從貴者/恐人不知大人為指五也)¶
　上六處蹇之外猶以徃蹇為戒者終不欲輕徃也出¶
　坎而來意思寛裕是來碩也猶詩之碩人其薖也然¶
　志猶在内比於九五利見大人有反而濟蹇之義故¶
　蹇卦六爻唯上六言吉也當蹇之時若徒輕於徃來¶
　而忍忘其君豈得謂之吉乎¶
䷧(坎下/震上)¶
<pb:KR1a0060_WYG_011-6b>¶
解利西南(序卦曰蹇者難也物不可以終難故受之以/解伊川曰物无終難之理難極則必散解者)¶
(散也所以次蹇也為卦震上坎下震動也坎險也動於/險外出乎險也故為患難解散之義又震為雷坎為雨)¶
(雷雨之作葢隂陽交感和暢而緩散故為解解者天下/患難解散之時也又曰西南坤方坤之體廣大平易當)¶
(天下之難方解人皆艱苦不可復以煩苛嚴急治之當/濟以寛大簡易乃其宜也如是則人心懐而安之故利)¶
(如西/南也)无所徃其來復吉(伊川曰聖人既解其難而安平/无事矣是无所徃矣則當脩復)¶
(治道正紀綱脩法度進復先代明/王之治是來復也謂反正理也)有攸徃夙吉(伊川曰/謂尚有)¶
(當解之事則早為之乃吉也當解而未盡者不早去則/將復盛事之復生者不早為則將漸大故夙則吉也)¶
　西南坤方取其順也蹇卦曰利西南解卦亦曰利西¶
<pb:KR1a0060_WYG_011-7a>¶
　南是蹇難解散之後猶欲順而又順也¶
彖曰解險以動動而免乎險解(伊川曰坎險震動險以/動也不險則非難不動)¶
(則不能出難動而出於險/外是免乎難險也故為解)解利西南徃得衆也(伊川曰/解難之)¶
(道利在廣大平易以寛易而/徃濟難則得衆心之歸也)其來復吉乃得中也(伊川/曰乃)¶
(得中道謂/合宜也)有攸徃夙吉徃有功也(伊川曰有所為則夙/吉也早則徃而有功)¶
(緩則惡滋/而害深矣)天地解而雷雨作雷雨作而百果草木皆甲¶
拆解之時大矣哉(伊川曰既明處解之道復言天地之/解以見解時之大天地之氣開散交)¶
(感而和暢則成雷雨雷雨作則萬物皆生𤼵甲拆天地/之功由解而成故贊解之時大矣哉王者法天道行寛)¶
<pb:KR1a0060_WYG_011-7b>¶
(宥施㤙惠養育兆民至於昆䖝草/木乃順解之時與天地合徳也)象曰雷雨作解(伊川/曰天)¶
(地解散而成雷雨/故雷雨作而為解)君子以赦過宥罪(伊川曰赦釋之寛/宥之過失則赦之)¶
(可也罪惡而赦之則/非義也故寛之而已)¶
　當解之時赦過宥罪君子之治小人也猶有寛緩之¶
　意故序卦曰解者緩也¶
初六无咎(伊川曰患難既解安寧无事唯自處得宜則/為无咎矣方解之時宜安静以休息之爻之)¶
(辭寡所/以示意)象曰剛柔之際義无咎也(潘氏曰大難方解剛/柔相濟何咎之有初)¶
(六與九四正應/剛柔之濟也)¶
<pb:KR1a0060_WYG_011-8a>¶
　初六以隂柔之才當解之初爻无他辭唯知應於九¶
　四比於九二合乎剛柔交際之義是小人之能无咎¶
　者也¶
九二田獲三狐(伊川曰田者去害之事狐者邪媚之獸/三狐指卦之三隂時之小人也獲謂變)¶
(化除去之誠齋曰三狐三隂也一卦四隂而指/其三者不指六五五君位也童溪曰狐疑物也)得黄矢¶
貞吉(伊川曰如田之獲狐也獲之則得中直之道/乃貞而吉也黄中色矢直物黄矢謂中直也)象曰¶
九二貞吉得中道也(伊川曰所謂貞吉者得其中道也/除去邪惡使其中直之道得行乃)¶
(正而/吉也)¶
<pb:KR1a0060_WYG_011-8b>¶
　解卦初六六三上六凡隂爻者三有三狐之象皆隂¶
　類之可疑者也九二處大臣之位當解之時欲去小¶
　人不可失之於太急當赦則赦當宥則宥能以剛中¶
　之道而上應於六五之君譬如田獲三狐為民除害¶
　又有得黄矢之象以貞而吉此三隂之所以服為六¶
　五者亦信之而无疑也¶
六三負且乘致冦至貞吝(伊川曰六三以隂柔居下之/上處非其任猶小人宜在下)¶
(以負荷而且乘車非其據也必致冦奪之至雖使所為/得正亦可鄙吝也小人而竊盛位雖勉為正事而氣質)¶
<pb:KR1a0060_WYG_011-9a>¶
(卑下夲非在上/之物終可吝也)象曰負且乘亦可醜也自我致戎又誰¶
咎也(伊川曰負荷之人而且乘載為可醜惡也處非其/㨿徳不稱其器則冦戎之致乃已招致又誰咎乎)¶
　負荷者小人之事乘車者君子之器六三隂柔而不¶
　中處非其位欲乘九二大臣於其上是小人之負且¶
　乘者也豈不可醜哉將致㓂至雖貞亦吝上六爻曰¶
　公用射隼以解悖也上六與六三雖是正應及其終¶
　也上六知六三之為悖猶欲射之於其上是六三之¶
　自致戎也又誰咎乎六三之罪於是乎不可赦矣¶
<pb:KR1a0060_WYG_011-9b>¶
九四解而拇朋至斯孚(伊川曰九四以陽剛之才居上/位承六五之君而下與初六之)¶
(隂為應拇在下而微者謂初也居上位而親小人則賢/人正士逺退矣斥去小人則君子之黨進而誠相得也)¶
(四能解去初六之隂柔則陽/剛君子之朋來至而誠合矣)象曰解而拇未當位也(伊/川)¶
(曰四雖陽剛然居隂於正疑不足若復親比小人則其/失正必矣故戒以解其拇然後能來君子以其處未當)¶
(位/也)¶
　九四處近君之位剛而不中又應於初六之隂爻是¶
　處未當位也唯能解去初六之小人使之无咎而安¶
　於其下有解而拇之象又能與九二陽剛之君子同¶
<pb:KR1a0060_WYG_011-10a>¶
　類相助斯可以有孚於上下矣九四曰朋至斯孚六¶
　五曰有孚於小人是六五為解之主解去小人所以¶
　能有孚者由九二應之於其下亦由九四助之於其¶
　上也¶
六五君子維有解吉有孚於小人(註云以君子之道解/難釋險小人雖暗猶)¶
(知服之而无怨矣故曰有孚於小人䟽/云以君子之道解難則小人皆信服之)象曰君子有解¶
小人退也(䟽云小人謂作難者信君/子之徳故退而畏服之)¶
　六五君位也與九二為正應專用陽剛之君子則有¶
<pb:KR1a0060_WYG_011-10b>¶
　解散小人之道所以吉也故曰君子維有解吉六五¶
　比於九四又得朋至斯孚之助故能有孚於小人而¶
　使之自退如上六爻之所謂解悖者是也所以為小¶
　人解散之時也¶
上六公用射隼於髙墉之上獲之无不利(伊川曰上六/尊髙之地而)¶
(升君位故曰公但據終而言也隼鷙害之物象為害之/小人墉墻内外之限也又曰上解之極也解極之時而)¶
(獨有未解者乃害之堅强者也上居解極解道已至器/已成也故能射而獲既獲之則天下之患解已盡矣何)¶
(所不利誠齋曰公者大臣之稱即上六也又/曰此解之終也其周公歸自東山之時乎)象曰公用¶
<pb:KR1a0060_WYG_011-11a>¶
射隼以解悖也(伊川曰至解終而未解者悖亂之大者/也射之所以解之也解則天下平矣)¶
　隼鷙害而貪六三以小人而貪據髙位故喻以隼六¶
　五爻象曰小人退也當小人屏退之時猶有悖亂而¶
　未盡解者如六三之類上六雖與三為應亦欲射之¶
　於髙墉之上是小人終有解散之時也上六處解之¶
　終在於六五君位之外故稱以公取其有解悖之義¶
　亦以見上六之非小人也曰髙墉者有所依慿於上¶
　則可以射隼而无不利上六所以能解悖者由六五¶
<pb:KR1a0060_WYG_011-11b>¶
　為解之主可以依慿於其上文王受命於商而為方¶
　伯故得伐崇是其象也後世如陳蕃竇武不幸而當¶
　人主暗弱之時无所依慿於其上徒欲以上公之勢¶
　與小人較勝負反受其害非解之所謂无不利者矣¶
䷨(兑下/艮上)¶
損有孚元吉无咎可貞利有攸徃(序卦曰解者緩也緩/必有所失故受之以)¶
(損伊川曰縱緩則必有所失失則損也又曰下為兑説/下三爻皆上應是説以奉上亦損下益上之義又曰損)¶
(上而益下則為益損下而益上則為損在人上者施其/澤以及下則益下取其下以自厚則損也又曰損减損)¶
<pb:KR1a0060_WYG_011-12a>¶
(也凡抑損其過以就義理皆損之道也損之道必有孚/誠謂至誠順於理也損而順理則大善而吉所損无過)¶
(差可貞固常行/而利有所徃也)曷之用二簋可用享(伊川曰損者損過/而就中損浮末而)¶
(就本寔也聖人以寕儉為禮之夲故於損卦𤼵明其義/以享祀言之又曰二簋之約可用享祭言在乎誠而已)¶
　損卦下三爻屬兌損於下者亦説於奉其上也上三¶
　爻屬艮為人上者義知艮止不欲過損其下此損之¶
　卦所以上下有孚六爻皆相應也曰元吉无咎可貞¶
　利有攸往贊損義之盡善初九曰无咎九二曰利貞¶
　六四曰无咎六五曰元吉上九曰无咎貞吉利有攸¶
<pb:KR1a0060_WYG_011-12b>¶
　往大畧可見矣又言損卦下三爻屬陽剛者二有二¶
　簋剛寔之象初九九二是也簋所以用享取其奉上¶
　之誠也初九九二是陽爻之剛實而有餘者也時乎¶
　可用則初九應於六四九二應於六五損剛於下以¶
　益柔於上猶未見其甚害也六三在下是爻之隂虛¶
　而不足者也豈可使之復損哉上九於六三為應知¶
　六三之為隂損故弗損於下思所以益之於其上此¶
　上九之所以利有攸往也故曰二簋可用享以見三¶
<pb:KR1a0060_WYG_011-13a>¶
　之不可以過用也損卦六五亦不言損後世如漢武¶
　帝當海内虚耗之餘猶欲損下而不知止則大失此¶
　義矣¶
彖曰損損下益上其道上行(註云陽止於上隂説而順/損下益上上行之義也伊)¶
(川曰損之所以為損者以損於下而益於上也取下以/益上故為其道上行夫損上而益下則為益損下而益)¶
(上則為損損基夲以為/髙者豈可謂之益乎)損而有孚元吉无咎可貞利有¶
攸徃(伊川曰損而以至誠則有元/吉以下四者損道之盡善也)曷之用二簋可用享¶
(伊川曰何所用哉/二簋可以享也)二簋應有時(伊川曰二簋之質用之/當有時非其所用而用)¶
<pb:KR1a0060_WYG_011-13b>¶
(之不/可也)損剛益柔有時(伊川曰剛為過柔為不足損益皆/損剛益柔也隨時而行不當時而)¶
(損益之/則非也)損益盈虛與時偕行(伊川曰或損或益或/盈或虚唯隨時而已)¶
　曰二簋者不過用也初九應於六四九二應於六五¶
　時乎當用則損剛於下以益柔於上知二簋之可用¶
　享者亦有時也六三隂虛不可復損上九與之為應¶
　則損剛於上以益柔於下而知有弗損之義者亦有¶
　時也損益盈虛與時偕行是艮在上而知止者之道¶
　也¶
<pb:KR1a0060_WYG_011-14a>¶
象曰山下有澤損君子以懲忿窒欲(伊川曰山下有澤/氣通上潤與深下)¶
(以増髙皆損下之象君子觀損之象以損於己在脩已/之道所當損者唯忿與欲故以懲戒其忿怒窒塞其意)¶
(欲也誠齋曰觀兌之説君子得之以懲/其忿觀艮之止君子得之以窒其欲)¶
　懲忿窒欲寧損於己不可損於人也¶
初九已事遄徃无咎(伊川曰初九以陽剛應於四四以/隂柔居上位賴初之益者也下之)¶
(益上當損己而不自以為功所益於上事/者既已則速去之不居其功乃无咎也)酌損之(伊川/曰四)¶
(之隂柔賴初者也故聼於初初當酌度其宜而損己以/益之過與不及皆不可也廣平曰損下以益上者或失)¶
(其節則後難繼/故必酌損之)象曰已事遄徃尚合志也(伊川曰四賴/於初初益於)¶
<pb:KR1a0060_WYG_011-14b>¶
(四與上/合志也)¶
　初九在下居損之初與上合志亦欲酌損不欲其過¶
　損於下也後世如卜式之輸財於漢一時助邊迎合¶
　上意終必難繼非所謂在下而酌損矣¶
九二利貞征凶(伊川曰二以剛中當損剛之時居柔而/説體上應六五隂柔之君以柔説應上)¶
(則失其剛中之徳故戒所利在貞正也征行也/離乎中則失其貞正而凶也守其中乃貞也)弗損益¶
之(童溪曰九二説體也故有利貞征凶之戒然/以九居二中也中則正矣故知弗損益之義)象曰九¶
二利貞中以為志也(伊川曰所謂利貞謂以/中為志也中則自正矣)¶
<pb:KR1a0060_WYG_011-15a>¶
　九二大臣屬於兑體不可過於求説故戒之曰利貞¶
　征凶行不以正則凶矣唯以九居二剛而得中應於¶
　六五柔中之君中以為志故當損下之時知有弗損¶
　之義又求以益之於其下是以正為利也後世有以¶
　大臣而征利者徒欲損下以奉上則失之矣¶
六三三人行則損一人(童溪曰兑之三爻皆志於益上/然初九九二則以剛應柔六三)¶
(則以柔應剛故三人同行而語其自/損之至者則六三也故曰損一人)一人行則得其友¶
(明道曰一人行則得其友只是二也伊川曰一/隂一陽豈可三也故三則損言專致乎一也)象曰一¶
<pb:KR1a0060_WYG_011-15b>¶
人行三則疑也(伊川曰一人行而得一人乃得友也若/三人行則疑所與矣理當損去其一)¶
(人損其餘也童溪曰六三者兑之主上九者艮之主少/女少男隂陽相配夫婦之道貴於專一也若三人行則)¶
(疑所主矣故象曰一人行三則疑也/係辭於此爻又以致一之説釋之)¶
　此爻以六三隂損而言隂陽損益之大義損卦下三¶
　爻之中唯六三屬隂而虛是三人同行之中有損一¶
　人之象也然六三應於上九剛亦有時而益柔是一¶
　人行則得其友也兑為少女一隂為主六三是也艮¶
　為少男一陽為主上九是也一隂一陽則得其友三¶
<pb:KR1a0060_WYG_011-16a>¶
　則疑而當損是夫婦致一之道也¶
六四損其疾使遄有喜无咎(伊川曰四以隂柔在上與/初九之剛陽相應在損時)¶
(而應剛能自損以從剛陽損不善以從善也又曰疾謂/疾病不善也損其不善唯使之遄速則有喜而无咎)¶
象曰損其疾亦可喜也(誠齋曰亦之為言次之辭也/无疾上也有而損之次矣)¶
　損卦言遄者二初九曰已事遄徃无咎酌損之是初¶
　九應於六四欲速應其上之所求也為六四者屬於¶
　艮止之初又欲自損其疾以不害於其下使速有喜¶
　故初九六四爻皆言无咎以見上下之有孚也曰損¶
<pb:KR1a0060_WYG_011-16b>¶
　其疾者即繋辭所謂損以逺害也¶
六五或益之十朋之龜弗克違元吉(伊川曰六五於損/時以中順居尊位)¶
(虛其中以應乎二之剛陽是人君能虛中自損以順從/在下之賢也能如是天下孰不損己自盡以益之故或)¶
(有益之之事則十朋助之矣十衆辭也龜者决是非吉/凶之物衆人之公論必合正理雖龜筴不能違也如此)¶
(可謂大善之吉矣古人曰謀從衆則合天心誠齋曰或/之為言非一人可指之謂也一人益之十人朋而從之)¶
(龜筮亦從而弗違之人謀鬼謀百姓/與能所以為大吉而自天祐之歟)象曰六五元吉自¶
上祐也(伊川曰所以得元吉者以其能盡衆人之/見合天地之理故自上天降之福祐也)¶
　或益之十朋之龜人益之也自上祐也天亦益之也¶
<pb:KR1a0060_WYG_011-17a>¶
　六五為虛中之主能自損以脩其徳所以為益故六¶
　五爻獨不言損¶
上九弗損益之无咎貞吉利有攸徃(伊川曰九居損之/終損極而當變者)¶
(也以陽剛居上若用剛以損削於下非為上之道其咎/大矣若不行其損變而以陽剛之道益於下則无咎而)¶
(得其正且吉也如是則/宜有攸徃徃則有益矣)得臣无家(伊川曰得臣謂得人/心歸服无家謂无逺)¶
(近内外之限也誠齋曰得臣謂得天/下臣民之心无家謂无私其家之益)象曰弗損益之大¶
得志也(伊川曰居上不損下而反/益之是君子大得行其志)¶
　上九在損卦之外處无位之地故有得臣无家之象¶
<pb:KR1a0060_WYG_011-17b>¶
　後世如楚令尹子文自毁其家以紓國難者近於此¶
　矣損卦言志者三皆陽爻也初九曰尚合志也九二¶
　曰中以為志也上九曰大得志也初九九二屬於下¶
　卦上九屬於上卦損之為道不難行其志於下而難¶
　行於上上九知以弗損而為道卦所謂利有攸徃彖¶
　所謂其道上行者也其大得志可知矣¶
䷩(震下/巽上)¶
益利有攸徃(序卦曰損而不已必益故受之以益伊川/曰損極必益理之自然益所以繼損也為)¶
<pb:KR1a0060_WYG_011-18a>¶
(卦巽上震下雷風二物相益者也風烈則雷迅雷激則/風怒兩相助益此以象言也又曰損上益下所以為益)¶
(此以義言也下厚則上安故益下為益又/曰益者益於天下之道也故利有攸徃)利渉大川(伊/川)¶
(曰益之道可/以渉險難)¶
　益卦以益下為道可以常行故利有攸徃下厚則安¶
　可以共濟險難故曰利渉大川曰利者再非止為一¶
　時之利彖所謂民説无疆者也為人上者茍欲求一¶
　時之利則損下益上不勝其為害矣¶
彖曰益損上益下民説无疆自上下下其道大光(伊川/曰損)¶
<pb:KR1a0060_WYG_011-18b>¶
(於上而益下則民説之无疆謂无窮極也自上而降己/以下下其道之大光顯也潘氏曰以利益下則民説以)¶
(禮下下/則道光)利有攸徃中正有慶(伊川曰五以陽剛中正居/尊位二復以中正應之是)¶
(以中正之道益天下/天下受其福慶也)利渉大川(伊川曰益之為道於平/常无事之際其益猶小)¶
(當艱危險難則所益/至大故利渉大川)木道乃行(白雲曰神農氏斵木為/耜揉木為耒耒耜之利)¶
(以教天下取諸益/者亦木道之行也)益動而巽日進无疆(伊川曰又以二/體言卦才下動)¶
(而上巽動而巽也為益之道其動巽順/於理則其益日進光大无有疆限也)天施地生其益¶
无方(伊川曰以天地之功言益道之大聖人體之以益/天下也天道資始地道生物天施地生化育萬物)¶
(各正性命其益可謂无方矣方所也有方所則有限/量无方謂廣大无窮極也天地之益豈有窮際乎)凡¶
<pb:KR1a0060_WYG_011-19a>¶
益之道與時偕行(伊川曰天地之益无窮者理而已矣/聖人利益天下之道應時順理與天)¶
(地合與時/偕行也)¶
象曰風雷益君子以見善則遷有過則改(伊川曰君子/觀風雷相益)¶
(之象而求益於己為益之道无若見善則遷有過則改/也見善能遷則可以盡天下之善有過則改无過矣益)¶
(於人者无/大於是)¶
　雷以動之風以散之風雷亦有益於物也然使風益¶
　烈雷益迅則為害於物矣何以謂之益乎君子觀象¶
　知善之可以益為也見善則遷知不善之不可以益¶
<pb:KR1a0060_WYG_011-19b>¶
　為也過則必改遷善改過皆欲如風雷之速則可以¶
　為益也¶
初九利用為大作元吉无咎(伊川曰作大益天下/之事利用為大作也)象曰¶
元吉无咎下不厚事也(伊川曰在下者本不當作厚事/厚事重大之事也以為在上所)¶
(任所以當大事必能濟大/事而致元吉乃為无咎)¶
　初九㣲而在下當震動之初欲利用為大益天下之¶
　事非初九所能自為也上應六四而從於九五元吉¶
　之君又居下卦之下能任大事不以厚重而自言所¶
<pb:KR1a0060_WYG_011-20a>¶
　以无咎故初九不言益¶
六二或益之十朋之龜弗克違(伊川曰六二處中正而/體柔順有虛中之象人)¶
(處中正之道虛其中以求益而能順從天下孰不願告/而益之孟子曰夫茍好善則四海之内皆將輕千里而)¶
(告之以善夫滿則不受虛則來物理自然也故或有可/益之事則衆朋助而益之十者衆辭衆人所是理之至)¶
(當也龜者占吉凶辨是非之/物其至是龜不能違之也)永貞吉(伊川曰就六二之/才而言二中正虛)¶
(中能得衆人之益者也然而質夲隂柔故戒在/常永貞則吉也求益之道非永貞則安能守也)王用享¶
於帝吉(潘氏曰居中執柔得益多矣與五為應推以予/君不亦宜乎臣之致於君猶君之享乎天易之)¶
(象/也)象曰或益之自外來也(伊川曰既中正虛中能受天/下之善而固守則有益之事)¶
<pb:KR1a0060_WYG_011-20b>¶
(衆人自外/來益之)¶
　損卦六五以虛中而得十朋則曰元吉是君道在上¶
　而吉者也益卦六二以虛中而得十朋則曰永貞吉¶
　是臣道以永貞在下而吉也所以不同六二居大臣¶
　之位助之者衆或益之十朋之龜弗克違矣乃能以¶
　永貞為吉知有事君如事天之義故益之者自外而¶
　來告如六三六四爻皆曰中行告公則六二之益愈¶
　无疆矣¶
<pb:KR1a0060_WYG_011-21a>¶
六三益之用凶事无咎有孚中行告公用圭(伊川曰三/居下體之)¶
(上在民上者也乃守令也居陽應剛處動之極居民上/而剛决果於為益者也果於為益用之於凶事則无咎)¶
(凶事謂患難非常之事三居下之上當承禀於上安得/自任擅為益乎唯於患難非常之事則可量宜應卒奮)¶
(不頋身力庇其民故无咎也下專自任上必忌疾雖當/凶難以義在可為然必有其孚誠而所行合於中道則)¶
(誠意通於上而信與之矣專為而无為上爱民之至誠/固不可也雖有誠意而所為不合中行亦不可也圭者)¶
(通信之物禮云大夫執圭而使所以申信也凡祭祀朝/聘用圭玉所以通達誠信也有誠孚而得中道則能使)¶
(上信也是猶告公上用圭玉也潘氏曰/周禮珍圭以恤凶荒王使之瑞節也)象曰益用凶事¶
固有之也(伊川曰六三益之獨可用於凶事者/以其固有之也謂專固自任其事也)¶
<pb:KR1a0060_WYG_011-21b>¶
六四中行告公從利用為依遷國¶
象曰告公從以益志也¶
　六四以巽體而應於初九之陽剛初九曰利用六四¶
　亦曰利用可見其有益下之志矣又能與六三相親¶
　比同以中行之道而告公所以得從其志也曰王者¶
　謂九五之君曰公者為六二之大臣為六三六四者¶
　知有中行告公之義為六二者亦知有王用享於帝¶
　之義此益之所以利有攸徃也¶
<pb:KR1a0060_WYG_011-22a>¶
九五有孚惠心勿問元吉(伊川曰五陽剛中正居尊位/又得六二之中正相應以行)¶
(其益何所不利以陽實在中有孚之象也以九五之才/之徳之位而中心至誠在惠益於物其志善大吉不問)¶
(可知又曰茍至誠益於天下天/下受其大福其元吉不假言也)有孚惠我德(伊川曰人/君至誠益)¶
(於天下天下之人无不至誠/感戴以君之徳澤為恩惠也)象曰有孚惠心勿問之矣¶
惠我德大得志也(伊川曰人君有至誠惠益天下之志/其元吉不假言也故云勿問之矣天)¶
(下至懷五徳以為惠是其/道大行人君之志得矣)¶
　九五爻言有孚者二有孚惠心勿問元吉是人君有¶
　至誠惠益之心可以不言而孚於下也有孚惠我徳¶
<pb:KR1a0060_WYG_011-22b>¶
　是天下受其君之惠心説誠服以為我德皆大得志¶
　亦可以不言而孚於上也天施地生其益无方九五¶
　唯不言益所以為益之大者也故曰大得志也¶
上九莫益之或撃之(伊川曰專欲益已其害大矣欲之/甚則昏蔽而忘理義求之極則侵)¶
(奪而致仇怨故夫子曰放於利而行多怨孟子謂先利/則不奪不饜聖賢之戒深矣上九以剛而求益之極衆)¶
(人之所共惡故无益/之者而或攻撃之矣)立心勿恒凶(伊川曰聖人戒人存/心不可專利云勿恒)¶
(如是凶之道/所當速改也)象曰莫益之偏辭也(伊川曰非其偏己之/辭也茍不偏己合於)¶
(公道則人亦益/之何為撃之乎)或撃之自外來也(伊川曰既求益於人/至於甚極則人皆惡)¶
<pb:KR1a0060_WYG_011-23a>¶
(而欲攻之攻撃之者自外來也人為善則千里之外應/之六二中正則益之者自外而至是也茍為不善則千)¶
(里之外違之上九求益之極/則撃之者自外而至是也)¶
　上九剛亢於上求益不己則民怨於下莫有益與之¶
　者偏辭藉藉或有欲攻之者將自外而來矣秦以頭¶
　箕㑹斂而啟閭左之亂唐以間架税錢而召涇卒之¶
　禍意外之變世或有之勿常以為无是事也故戒之¶
　曰立心勿恒凶勿常如是則過欲速改可也九五曰¶
　勿問元吉是為善者不欲自言也上九曰莫益之偏¶
<pb:KR1a0060_WYG_011-23b>¶
　辭也是為不善者過欲速改人言可畏不可忽之以¶
　為偏辭也為人上者可以戒矣¶
　¶
　¶
　¶
　¶
　¶
　淙山讀周易卷十一¶

