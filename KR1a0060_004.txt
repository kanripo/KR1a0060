# -*- mode: mandoku-view; -*-
#+TITLE: 淙山讀周易
#+DATE: 2015-08-24 21:55:55.290231
#+PROPERTY: ID KR1a0060
#+PROPERTY: BASEEDITION WYG    
#+PROPERTY: JUAN 卷四
<pb:KR1a0060_WYG_004-1a>¶
欽定四庫全書¶
　淙山讀周易卷四¶
　　　　　　　　　　　　宋　方寔孫　撰¶
上經¶
䷊(乾下/坤上)¶
㤗(序卦曰履而㤗然後安故受之以㤗伊川曰履得其/所則舒㤗㤗則安矣白雲曰㤗道之大者也通不足)¶
(以盡之/故曰㤗)小徃大來吉亨(䟽云隂去故小徃陽長故大來/以此吉而亨通龜山曰小者未)¶
(徃則隂為内主陽无自/而至故小徃而後大来)¶
<pb:KR1a0060_WYG_004-1b>¶
　小徃大來隂小而陽大隂徃而陽來也㤗卦六五為¶
　致㤗之主曰小徃者謂六四上六順徃于外卦也非¶
　謂六五亦為小人也曰大來者下三陽爻也三陽來¶
　于内卦設使六四欲以隂爻而沮之于上則隂陽不¶
　交不得為㤗矣惟六五以虚中之道下應于九二剛¶
　中之大臣能使在内之三陽以同類而並進又能使¶
　六四翩翩不富順徃于外欲以小人而下交于三陽¶
　之善類㤗所以吉亨也至于上六則有城復于隍之¶
<pb:KR1a0060_WYG_004-2a>¶
　戒謂上六小人終未可保其徃六五終欲保㤗亦不¶
　可容小人于其上也¶
彖曰㤗小徃大來吉亨則是天地交而萬物通也上下¶
交而其志同也(䟽云天地氣交而生養萬物物得大通/故云㤗也上下交而其志同者此以人)¶
(事象天地之交上謂君也下謂臣也君臣交好故志意/和同伊川曰陽氣下降隂氣上交也隂陽和暢則萬物)¶
(生遂天地之㤗也以人事推之大則君上小則臣下君/推誠以任下臣盡誠以事君上下志通朝廷之㤗也陽)¶
(為君子隂為小人君子來處于内小人徃處/于外是君子得位小人在下天下之㤗也)内陽而外¶
隂内徤而外順内君子而外小人君子道長小人道消¶
<pb:KR1a0060_WYG_004-2b>¶
也(伊川曰陽來居内隂徃居外陽進而隂退也乾徤在/内坤順在外為内徤而外順君子之道也君子在内)¶
(小人在外是君子道長小人道消所以為㤗也既取/隂陽又取君子道長隂陽交和乃君子之道長也)¶
　三陽爻在内卦以道而長欲進而上是君子以道而¶
　處㤗也小人道消謂六四隂爻也六四體本坤順屬¶
　于外卦自知失寔翩翩欲下以道而消是小人亦以¶
　道而處㤗所以為㤗之時也處君子于内處小人于¶
　外所以處之者六五也象言財成天地之道以后而¶
　當其事是六五亦有道以處㤗也處㤗之時不得其¶
<pb:KR1a0060_WYG_004-3a>¶
　道欲容小人于其上則上六城復于隍㤗將反而為¶
　否矣隂陽消長其幾可畏是六五處㤗之後尤當有¶
　道以保㤗也¶
象曰天地交㤗(伊川曰天地交而隂陽和/則萬物茂遂所以㤗也)后以財成天¶
地之道(䟽云剪財以成就天地之道㳺/氏曰財者莭其過成者補其虧)輔相天地之宜¶
以左右民(䟽云天地之宜者謂天地所生之物各有其/宜伊川曰天地交㤗則萬物茂遂人君體之)¶
(而為法制使民用天時因地利輔助化育之功成其豐/美之利也如春氣𤼵生萬物則為播殖之法秋氣成寔)¶
(萬物則為収歛之法乃輔相天地之宜以左右補助于/民也朱氏曰交㤗者天地交也財成輔相以人道交天)¶
<pb:KR1a0060_WYG_004-3b>¶
(地也以左右/民立人道也)¶
　有隂有陽是天地之道也隂陽交則為㤗是天地之¶
　宜也人君觀象于㤗以財成天地之道財者莭其過¶
　成者補其虧欲使隂陽健順各得其宜如内君子外¶
　小人之類乃所以輔相天地之宜以左右民也舜曰¶
　子欲左右有民汝翼曰左右者非一人之力也㤗卦¶
　三陽在内皆以左右民而為念可知質于天地而无¶
　愧此小人之所以順服也¶
<pb:KR1a0060_WYG_004-4a>¶
初九㧞茅茹以其彚貞吉(伊川曰君子之進必與其朋/類相牽援如茅之根然㧞其)¶
(一則牽連而起矣茹根之相牽連者故以為象彚類也/賢者以其類進同志以行其道是以吉也龜山曰茅之)¶
(為物至潔/而其用重)象曰㧞茅征吉志在外也(伊川曰時將㤗則/羣賢皆欲上進三)¶
(惕之志欲進同也故取茅茹囊征之象志在外上/進也白雲曰君子以獨善為内以澤及于民為外)¶
　初九以剛明之質在内卦之下與九二九三以陽爻¶
　為同類故取茅茹之象¶
九二包荒(童溪曰初九之君子處草野僻陋之地/有茅茹之象二則從而包之故曰包荒)用馮¶
河(潘氏曰馮河有才/力可以濟險者)不遐遺(䟽云用心宏大无所遐棄/伊川曰治夫㤗者當周及)¶
<pb:KR1a0060_WYG_004-4b>¶
(庶事雖遐逺不可遺若事之隱/㣲賢才之在僻陋皆遐逺者也)朋亡(䟽云无私于朋黨/之事亡无也伊川)¶
(曰包荒用馮河不遐遺/朋亡四者處㤗之道也)得尚于中行(䟽云中行謂六五/也處中而行以九)¶
(二所為如此尚配也/得配六五之中也)象曰包荒得尚于中行以光大也¶
(伊川曰象舉包荒一句而通觧四者之義言如/此則能配合中行之徳而其道光明顯火也)¶
　九二應于六五得大臣之位而用君子于内曰包荒¶
　是君子之在僻陋者亦包之也曰用馮河是君子之¶
　有才力者亦用之也又能不遐遺以盡天下之慮朋¶
　亡以示天下之公故能配合于六五中行之君而其¶
<pb:KR1a0060_WYG_004-5a>¶
　徳愈光大也初九爻曰彚征是君子以類進也九二¶
　爻曰朋亡是私立意見分朋植黨君子亦无是心也¶
九三一无平不陂无徃不復艱貞无咎(伊川曰平者陂徃/者復則為否矣童)¶
(溪曰三居下體之上上下之交否㤗相反之際也聖人/預為之戒曰未有安平而不險陂者謂无常㤗也无有)¶
(常徃而不反復者謂隂當復也于此而能不敢安逸/艱難守正以人待天以義勝命則可以保㤗而无咎)勿¶
恤其孚于食有福(伊川曰既能艱貞則可以保㤗不勞/憂恤得其所求也不失所期為孚如)¶
(是則于其禄食有福益也祿食謂福祉善處㤗者其福/長也白雲曰君子能為可信之道以无咎何恤乎人之)¶
(必信與否也楊氏曰艱貞无咎/在我而已勿恤于他人之不孚)象曰无徃不復天地際¶
<pb:KR1a0060_WYG_004-5b>¶
也(伊川曰陽降于下必復于上隂升于上必復于下屈/伸徃來理之常也因天地交際之道明否㤗不常之)¶
(理以為/戒也)¶
　乾本乎上而交際于下坤本乎下而交際于上天地¶
　交所以為㤗也九三處下卦之極上卦之下乃内外¶
　隂陽升降之㑹天地㤗否相反之際其難處也况九¶
　三下比于九二上比于六四艱貞无咎正在乎君子¶
　小人之間應于上六又有城復于隍之象无平不陂¶
　无徃不復否㤗相仍如此可畏為九三者將奈何哉¶
<pb:KR1a0060_WYG_004-6a>¶
　以九居三雖非得中然過于艱貞猶可无咎剛介自¶
　信盡其在我而已矣信與不信聼于在人勿恤其孚¶
　彼六四爻之所謂不戒以孚者非九三之所暇恤也¶
　于食有福謂九三艱貞无咎可以无愧于天地之際¶
　食祿受福亦但聼于天地何如耳本朝元祐初有¶
　慮及他日報復者司馬光曰天若祚宋必无此事¶
　即㤗卦有福之義也九三與上六為應九三處下卦¶
　之極則戒之曰无徃不復上六處上卦之極則戒之¶
<pb:KR1a0060_WYG_004-6b>¶
　曰城復于隍㤗至于極將必復反㤗豈易保哉¶
六四翩翩不富以其鄰(注云坤爻皆樂下已退則従故/不待富而用其鄰也伊川曰翩)¶
(翩疾飛之貌四翩翩/就下與其鄰同也)不戒以孚(䟽云鄰皆従己共同志/願不待告戒而自孚)¶
象曰翩翩不富皆失實也(伊川曰隂本在下之物/今乃在上是失實也)不戒¶
以孚中心願也(伊川曰不待戒告而誠意相/與者盖其中心所願故也)¶
　六四與上六同以隂爻屬于坤體是小人之黨類也¶
　鄰者六四下比于九三是其鄰也非謂六五君位而¶
　六四指之以為鄰如此其等夷也陽實而有餘隂虚¶
<pb:KR1a0060_WYG_004-7a>¶
　而不足曰不富曰失實者皆謂隂爻也當㤗之時六¶
　五為致㤗之主為六四者順處于其下又能與其黨¶
　類皆恥失實翩翩不富欲疾飛而下交于九三以為¶
　鄰出于中心之所願不待戒告而自孚是小人之能¶
　交于君子者也九二爻曰得尚于中行六四爻曰中¶
　心願也六五爻曰中以行願也㤗卦六爻言中者三¶
　以見六五之君中以行願而致㤗乎上能使九二大¶
　臣得尚于中行亦能使六四以柔順之小人順徃于¶
<pb:KR1a0060_WYG_004-7b>¶
　外各得其中心之所願内君子而外小人内外不同¶
　而同合乎中不至于相激所以為㤗之時也¶
六五帝乙歸妹以祉元吉(注云婦人謂嫁曰歸㤗者隂/陽交通之時也伊川曰史謂)¶
(湯為帝乙厥後有帝祖乙後又有帝乙未知誰是以爻/義觀之帝乙制王姬下嫁之禮法者也目□帝女雖皆)¶
(下嫁至帝乙然後制為禮法使降其尊貴以順従其夫/也六五以隂柔居君位下應于九二剛明之賢五能倚)¶
(任其賢而順従之如帝乙之歸妹然降其尊而順従于/賢則以之受祉且元吉也元吉大吉而盡善謂成冶㤗)¶
(之功/也)象曰以祉元吉中以行願也(伊川曰所以能獲祉/福且元吉者由其以)¶
(中道合而行/其志願也)¶
<pb:KR1a0060_WYG_004-8a>¶
　六五以柔中之道為致㤗之主不自恃其尊貴而下¶
　應于九二陽剛之臣九二曰得尚于中行九五曰中¶
　以行願交得中道所以為君臣之交㤗也君臣不可¶
　以敵體故取帝乙歸妹以為喻曰歸妹者隂陽交之¶
　象也曰以祉元吉者致㤗之美皆上歸于六五也或¶
　謂六五有帝妹之象以女而當尊位則誤矣¶
上六城復于隍(子夏傳曰隍是城下池也伊川曰掘隍/土積累以成城如治道積累以成㤗及)¶
(㤗之終將及于否如城土傾圯復反于隍/也上㤗之終六以小人處之行將否矣)勿用師自邑¶
<pb:KR1a0060_WYG_004-8b>¶
告命貞吝(伊川曰君之所以能用其衆者上下之情通/而心従也今㤗之時終失㤗之道上下之情)¶
(不通矣民心離散不従其上豈可用也用之則亂衆既/不可用才自其親近而告命之雖使所告命者得其正)¶
(亦可羞吝邑謂所居親近又/曰將否而方告命為可羞吝)象曰城復于隍其命亂也¶
(伊川曰城復于隍矣雖/其命之亂不可止也)¶
　上六處㤗之終以小人而壞之于其上是城復于隍¶
　之象也大勢將傾衆心離散已不可得而用自邑告¶
　命徒欲告于邑所親近之私人雖貞亦吝也况未必¶
　貞乎以此為命愈見其自召亂耳治亂相仍㤗否相¶
<pb:KR1a0060_WYG_004-9a>¶
　反豈可盡諉于天命哉財成輔相言道而不言命是¶
　易之㣲意也¶
䷋(坤下/乾上)¶
否之匪人(序卦曰㤗者通也物不可以終通故受之以/否伊川曰凡生天地之中者皆人道也天地)¶
(不交則不生萬物是无人/道故曰匪人謂非人道也)不利君子貞(伊川曰上下交/通剛柔和㑹君)¶
(子之道也否則反是故不利君子貞君子正道否塞不/行也童溪曰小人之心非不利吾君子也不利君子之)¶
(正也楊氏曰吾以正道而居否之/時雖曰不利而吾之正常自若也)大徃小來(伊川曰陽/徃而隂來)¶
(也/)¶
<pb:KR1a0060_WYG_004-9b>¶
　否卦下三爻皆屬隂道隨時消長有小人者有匪人者¶
　分數各不同初六曰貞吉是小人處否之初猶知君¶
　子之為貞吉故易于初六未斥言其為小人也六二¶
　曰包承小人吉爻始知小人矣以六居二柔而得中¶
　猶知以包承九五而為吉是小人之中亦有吉者即¶
　彖所謂小人道長者也使小人而皆无道亦何以能¶
　長乎至于六三則不可謂之人矣孟子曰無羞惡之¶
　心非人也六三處二隂之上而柔不得中處三陽之¶
<pb:KR1a0060_WYG_004-10a>¶
　下而不獲于君子包羞自任不復知恥即卦所謂¶
　否之匪人者也否卦坤下乾上上下所以不交者由¶
　六三之无人道也故曰否之匪人不利君子貞大徃¶
　小來皆責六三之辭也上三爻皆屬陽九四曰有命¶
　无咎九五曰休否大人吉上九曰傾否先否後喜皆¶
　言反否為㤗之道是君子有道以處否所謂君子貞¶
　者亦非終不利也大徃小來彼小人者亦果何利于¶
　此哉¶
<pb:KR1a0060_WYG_004-10b>¶
彖曰否之匪人不利君子貞大徃小來則是天地不交¶
而萬物不通也上下不交而天下无邦也(䟽云上下乖/隔則邦國㓕)¶
(亡伊川曰天地之氣不交則萬物无生成/之理上下之義不交則天下无邦國之道)内隂而外陽¶
内柔而外剛内小人而外君子小人道長君子道消也¶
(伊川曰隂柔在内陽剛在外君子徃居于外/小人來處于内小人道長君子道消之時也)¶
　㤗卦彖曰内徤而外順否卦變而曰内柔而外剛可¶
　以見君子小人之情狀矣當㤗之時君子以徤而敢¶
　為于内小人則以順而獲免于外當否之時小人以¶
<pb:KR1a0060_WYG_004-11a>¶
　柔而取容于内君子則以剛而决去于外故小人常¶
　易長君子常易消其道各不同也¶
象曰天地不交否君子以儉徳避難不可榮以禄(伊川/曰否)¶
(塞之時君子道消當觀否塞之象以儉損之徳避免禍/難不可榮居祿位也否者小人得志之時君子居顯榮)¶
(之地禍患必及其身/故宜晦處窮約也)¶
　否卦以君子而當其象是天下否塞之時不容一日¶
　无君子也¶
初六㧞茅茹以其彚貞吉亨(伊川曰㤗之時則以同征/為吉否之時則以同貞為)¶
<pb:KR1a0060_WYG_004-11b>¶
(亨楊氏曰初六一隂方長而君子已知其三隂之類従/矣已有引身而退貞固自守之心曰貞吉亨者以退為)¶
(吉以窮/為亨也)象曰㧞茅貞吉志在君也(伊川曰以其道方否/不可進故安之耳心)¶
(未嘗不在天下也其志常在得君/而進以康濟天下故曰志在君也)¶
　否初六與㤗初九相反者也皆言㧞茅茹者茅取其¶
　潔也時有否㤗君子與其同類皆欲亷潔有㧞茅茹¶
　之象不以窮達變其節也㤗初九爻曰以其彚征吉¶
　曰志在外也是君子處㤗之時與其同類以進為吉¶
　則志在澤民于外也否初六爻曰以其彚貞吉亨曰¶
<pb:KR1a0060_WYG_004-12a>¶
　志在君也是君子處否之時與其同類以守貞為吉¶
　猶有亨否之望則志在于感悟其君也或謂否卦三¶
　隂在下亦以類而進如㧞茅茹則誤矣¶
六二包承(潘氏曰六二居中得正上應九五中正之君/能包含以承順之有坤道含之以從王事之)¶
(道/)小人吉大人否亨(伊川曰六二其質則隂柔其居則/中正以隂柔小人而言則方否于)¶
(下志所包者在承順乎上以求濟其否為身之利小人/之吉也大人當否則以道自處豈肯枉己屈道承順于)¶
(上唯自守其否而已身/之否乃其道之亨也)象曰大人否亨不亂羣也(伊川/曰大)¶
(人于否之時守其正節不雜亂于小人/之羣類身雖否而道之亨也故曰否亨)¶
<pb:KR1a0060_WYG_004-12b>¶
　六二質本隂柔與初六六三為羣類唯以六居二得¶
　中而順善處二隂之間不可雜亂于小人之群類是¶
　小人之吉者也應于九五休否之大人而得包承之¶
　道則知大人否亨九五所以能亨于其上者亦由六¶
　二能包承之于其下也謂之包承雖不若㤗九二之¶
　包荒然比于否六三之包羞則六二為吉矣¶
六三包羞(伊川曰三以隂柔不中不正而居否又切近/于上非能守道安命窮斯濫矣極小人之情)¶
(狀者也其所包蓄謀慮邪/濫無所不至可羞恥也)象曰包羞位不當也(潘氏曰/隂居陽)¶
<pb:KR1a0060_WYG_004-13a>¶
(位處非其據含羞/忍恥不足道也)¶
　六三處二隂之上是否卦小人之已極者也處不富¶
　位猶欲包羞而不知恥乃卦所謂匪人者也¶
九四(伊川曰四以陽剛徤體居近君之/位是有濟否之才而得髙位者也)有命无咎疇離¶
祉(伊川曰能使事皆出于君命則可以濟時之否其疇/類皆附離其福祉離麗也君子道同其類同進以濟)¶
(天下/之否)象曰有命无咎志行也(伊川曰有君命則得无咎/乃可以濟否其志得行也)¶
(楊氏曰此志即初六之時懷在/君之志乃今得君而行其志耳)¶
　君子當否之時不可榮以禄九四无咎與其疇類皆¶
<pb:KR1a0060_WYG_004-13b>¶
　離于福祉者有君命也九五為體否之君九四得近¶
　君之位宜其志行也故曰有命无咎¶
九五休否大人吉(伊川曰五以陽剛中正之徳居尊/位故能休天下之否大人之吉也)其¶
亡其亡繫于苞桑(繫辭曰危者安其位者也亡者保其/存者也亂者有其治者也伊川曰大)¶
(人當位能以其道休息天下之否以循致于㤗猶未離/于否也故有其亡之戒否既休息漸將反㤗不可便為)¶
(安肆當深慮逺戒常虞否之復來曰其亡矣其亡矣其/繫于苞桑謂安固之道如維繫于苞桑也桑之為物其)¶
(本根固苞謂叢生者其/固尤甚聖人之戒深矣)象曰大人之吉位正當也(伊川/曰有)¶
(大人之徳而得至尊之正位故能休天下之否是以吉/也无其位則雖有其道將何為乎故聖人之位謂之大)¶
<pb:KR1a0060_WYG_004-14a>¶
(寳/)¶
　否之時天下无邦小人用事將至于亡其國矣九五¶
　為休否之大人知有其亡其亡之戒所以重惡小人¶
　也¶
上九傾否先否後喜(伊川曰上九否之終也物理極而/必反故㤗極則否否極則㤗上九)¶
(否既極矣故否道傾覆而變也先/極否也後傾喜也否傾則㤗矣)象曰否終則傾何可¶
長也(伊川曰否終則必傾豈有長否之理極而必反理/之常也然反危為安易亂為治必有剛陽之才而)¶
(後能也故否之上九則能傾/否屯之上六則不能變屯也)¶
<pb:KR1a0060_WYG_004-14b>¶
　上九處否之終則曰傾否易終為君子謀也¶
䷌(離下/乾上)¶
同人于野亨利渉大川(序卦曰物不可以終否故受之/以同人伊川曰出之方否必與)¶
(人同力乃能濟同人所以次否也又曰常人之同者以/其私意所合乃暱比之情也故必于野謂不以暱近情)¶
(之所私而于郊野曠逺之地既不係所私乃至公大同/之道无逺不同也其亨可知與天下大同是天下皆同)¶
(之也天下皆同何險阻之不可濟/何艱危之不可亨故利渉大川)利君子貞(伊川曰小/人則唯用)¶
(其私意所比者雖非亦同所惡者雖是亦異故其所同/者則為阿黨盖其心不正故也故同人之道利在君子)¶
(之貞正白雲曰不能同人而欲人/同己者小人也能同人則君子矣)¶
<pb:KR1a0060_WYG_004-15a>¶
　同人九五以乾體而行于上為同人之主以至公而¶
　同于人合乎天徳有同人于野之義人亦同戴一天¶
　也則天下大同而亨矣何險之不可濟哉故彖曰同¶
　人于野亨利渉大川乾行也謂九五也利渉大川非¶
　一己之私利以利而同于人所以能同人也又曰利¶
　君子貞謂六二也易他卦多以陽爻為君子之象唯¶
　同人卦五陽而一隂以六二而應九五曰君子貞以¶
　見君子柔中之道以正而同亦不貴乎苟同也故彖¶
<pb:KR1a0060_WYG_004-15b>¶
　曰文明以徤中正而應君子正也¶
彖曰同人柔得位得中而應乎乾曰同人(伊川曰柔得/位謂二以隂)¶
(居隂得其正位也五中正而二以中正應之得中而應/乎乾也五剛徤中正而二以柔順中正應之各得其正)¶
(其徳同也故為同人五/乾之主故云應乎乾)同人曰(伊川曰此/三字羡文)同人于野亨¶
利渉大川乾行也(伊川曰至誠无私可以濟險/難者乾之行也无私天徳也)文明以¶
徤中正而應君子正也(䟽云謂六二九五皆居中得正/而又相應是君子之正道也)¶
唯君子為能通天下之志(䟽云唯君子之人于同人之/時能以正道通逹天下之志)¶
(故利君/子之貞)¶
<pb:KR1a0060_WYG_004-16a>¶
象曰天與火同人(䟽云天體在上火/又炎上取其性同)君子以類族辨物¶
(伊川曰君子觀同人之象而以類族辨物各以其類族/辨物之同異也若君子小人之黨善惡是非之理物情)¶
(之離合事理之異同凡同異者君子能辨明之故處物/不失其方也潘氏曰類族辨物至同之中辨其邪正也)¶
　天行于上火亦炎上其性同也然火炎則燥不得以¶
　同于天是同之中又有不同也君子觀象以類族辨¶
　物故初九六二九五上九爻凡言同人者四謂可同¶
　則同也如九三之伏戎于莽九四之乗其墉乃剛暴¶
　小人之象不可與之茍同也故九三九四爻皆不言¶
<pb:KR1a0060_WYG_004-16b>¶
　同人¶
初九同人于門无咎象曰出門同人又誰咎也(伊川曰/出門同)¶
(人于外是其所同者廣无所偏私人之同也有厚薄/親踈之異過咎所由生也既无所偏黨誰其咎也)¶
　初六為同人之初故以出門為喻出門而同于六二¶
　中正之人又无所偏係于其内宜乎无咎¶
六二同人于宗吝(注云應在乎五唯同于主童溪曰宗/云者己之所尊而敬者謂九五也)¶
象曰同人于宗吝道也(䟽云不能宏濶/是鄙吝之道)¶
　六二處大臣之位係應于九五是其主也故曰同人¶
<pb:KR1a0060_WYG_004-17a>¶
　于宗然六二質本隂柔而剛徤不足能同于其主未¶
　必能盡同于天下之人故九三伏戎于莽九四乗其¶
　墉皆欲閒之于其上可見羞吝矣故曰吝道為六二¶
　者惟自知其道之有所未足充廣所為文明以徤能¶
　上合于九五乾行之道則可以為正也¶
九三伏戎于莽升其髙陵三嵗不興(䟽云九三處下卦/之極不能包宏上)¶
(下通夫大同欲下據六二上與九五相爭也但九五剛/徤九三力不能敵故伏潛兵戎于草莽之中唯升髙陵)¶
(以望前敵量斯勢地縱令更經三嵗亦不能興起也伊/川曰伏藏兵戎于林莽之中懷惡而内負不直故又畏)¶
<pb:KR1a0060_WYG_004-17b>¶
(懼時升髙陵以顧望如此至于三嵗之/乆終不敢興此爻深見小人之情狀)象曰伏戎于莽¶
敵剛也(伊川曰所敵者五既剛且正/其可奪乎故畏憚伏藏也)三嵗不興安行也¶
(伊川曰至于三嵗不興矣終安/能行乎童溪曰三嵗只取乆意)¶
　九三剛不得中小人强暴之象欲乗六二以據其上¶
　機穽深宻如伏兵戎于林莽之中猶懼復𤼵又處下¶
　卦之極如升髙陵有所憑依于上顧望猶未已也唯¶
　九五應于六二非九三之所能敵故九三自知退伏¶
　三嵗不興安行于下亦終未敢動也¶
<pb:KR1a0060_WYG_004-18a>¶
九四乗其墉弗克攻吉(伊川曰墉墻所以限隔也四切/近于五如隔墉耳乗其墉欲攻)¶
(之知義不直而不克也茍能自知義之不直而不攻則/為吉也若肆其邪故不能反思義理妄行攻奪則其凶)¶
(大矣三以剛居剛故終其强而不能反四以剛居柔故/有困而能反之義能反則吉矣童溪曰予之以吉亦以)¶
(開小人知反之門潘氏曰二應五而四/窺伺之知其不可得而遂止吉道也)象曰乗其墉義¶
弗克也其吉則困而反則也(伊川曰以邪攻正義不勝/也所以得吉者由其義不)¶
(勝困窮而反/于法則也)¶
　九四剛而不中近于九五有窺伺其君之意故曰乗¶
　其墉人主一心攻之者衆唯九五剛中而應于二界¶
<pb:KR1a0060_WYG_004-18b>¶
　限分明如墉墻之不可得而越故九四于義弗克乗¶
　間而攻六二乃困而自反于法則以此為吉九五亦¶
　後笑之也¶
九五同人先號咷而後笑(伊川曰邪不勝正雖為所/隔終必得合故後笑也)大¶
師克相遇(伊川曰五與二正應而二陽非理隔/奪必用大師克勝之乃得相遇也)象曰同¶
人之先以中直也(䟽云五以二應用其剛直衆所未從/故九五六二欲相和同九三九四與)¶
(之競五未得二志未和/同于二故先號咷也)大師相遇言相克也(䟽云以其/用大師與)¶
(三四相伐而得克勝乃/與二相遇故言相克)¶
<pb:KR1a0060_WYG_004-19a>¶
　九五先以中直之道而應于六二為九三九四所隔¶
　上下未和險難未濟故有先號咷之象唯二五同心¶
　内則克去己私外則克去小人能用大力如正大之¶
　師可以克勝故得九三不興九四弗克然後二五得¶
　以相遇而後笑乃卦所謂利君子貞者也¶
上九同人于郊无悔(䟽云郊者外之極也伊川曰上九/居外而无應終无相同者也又曰)¶
(處逺而无與故雖无同亦元悔雖/欲同之志不遂而其終无所悔也)象曰同人于郊志未¶
得也(楊氏曰郊野二也同人于野為亨為利同人于郊/止于无悔且未得志者上九居一卦之外而无位)¶
<pb:KR1a0060_WYG_004-19b>¶
(雖欲同人而人皆同乎九五/矣誰我同哉故曰志未得也)¶
　同人于野亨彖謂之乾行者九五也上九在卦之外¶
　曰于郊者有逸民之象曰无悔曰志未得如巢由之¶
　于堯舜夷齊之于武王人不得而强與之同也因其¶
　不同而與之為不同是亦所以為同矣¶
䷍(乾下/離上)¶
大有(序卦曰與人同者物必歸焉故受之以大有伊川/曰與人同者物之所歸也大有所以次同人也為)¶
(卦火在天上火之處髙其明及逺萬物之衆无不照見/為大有之象又一柔居尊衆陽並應居尊執柔物之所)¶
<pb:KR1a0060_WYG_004-20a>¶
(歸也上下應之為大有/之義大有盛大豐有也)元亨(伊川曰卦之才可以元亨/也又曰由剛健文明應天)¶
(時行故/能元亨)¶
　陽者大也大有卦自六五之外凡五陽爻六五獨以¶
　虚中而在上為五陽之所歸唯不自大者能大其有¶
　故有元亨之道也¶
彖曰大有柔得尊位大中而上下應之曰大有(注云處/尊以柔)¶
(居中以大體无二隂以分其應上下應之靡所不納大/有之義也伊川曰五以隂居尊位柔得尊位也處中得)¶
(大中之道也為諸陽所宗上下應之也夫居尊執柔固/衆人所歸又有虚中文明之徳故上下同志應之所以)¶
<pb:KR1a0060_WYG_004-20b>¶
(為大/有也)其徳剛徤而文明應乎天而時行是以元亨(䟽云/六五)¶
(應九二九二在乾體故云應乎天也徳應于天時行不/失時以時而行則萬物大得亨通潘氏曰柔中之君能)¶
(得天下之衆君子為大有剛徤乾之徳文明離之徳/内剛徤而外文明應于天而行之以時所以元亨也)¶
　九二以剛徤之徳上應于六五文明之君九二之徳¶
　皆六五之所得而有故曰其徳剛徤而文明¶
象曰火在天上大有(伊川曰火在天上照見/萬物之衆多故為大有)君子以遏¶
惡揚善順天休命(伊川曰遏絶衆惡揚明善類以奉順/天休美之命楊氏曰遏惡揚善是君)¶
(子之道合乎天也六五之君能用君子則天/亦終祐之于上如上九所謂自天祐之是也)¶
<pb:KR1a0060_WYG_004-21a>¶
初九无交害匪咎艱則无咎(伊川曰九五大有之初未/至于盛處卑无應與未有)¶
(驕盈之失故无交害未渉于害也又曰富有本匪有咎/也人因富有自為咎耳若能享富有而知難處則自无)¶
(咎/也)象曰大有初九无交害也(伊川曰在大有之初克念/艱難則驕溢之心无由生)¶
(矣所以不/交涉于害)¶
　大有六爻言大有者二初九上九是也初九則欲知¶
　難于其始故曰艱則无咎上九則欲善保于其終故¶
　曰吉无不利唯九二爻曰大車以載有攸徃言大言¶
　有而不敢言大有是大臣之不敢自大者也¶
<pb:KR1a0060_WYG_004-21b>¶
九二大車以載有攸徃无咎(伊川曰九以陽剛居二為/六五之君所倚任剛健則)¶
(才勝居柔則謙順得中則无過其才如此所以能勝大/有之任如大車之材强壮能勝載重物也可以任重行)¶
(逺故有攸徃而无咎也大有豐盛之時有而未極故/以二之才可徃而无咎至于盛極則不可以徃矣)象¶
曰大車以載積中不敗也(伊川曰壯大之車積載于其/中而不損敗猶九二才力之)¶
(强能勝大/有之任也)¶
　大有九二有乾之徳无乾之位唯能剛徤得中承六¶
　五于其上譬如大車以載能勝重任則有徃而无咎¶
　故曰積中不敗若過中而失于太重則不勝任而敗¶
<pb:KR1a0060_WYG_004-22a>¶
　矣為大臣者亦自量力也¶
九三公用亨于天子小人弗克(注云處大有之時居下/體之極乗剛健之上而)¶
(履得其位與五同功威權之盛莫斯過焉公用斯位乃/得通乎天子之道小人不克害可待也伊川曰三當大)¶
(有之時居諸侯之位有其富盛必用亨通于天子謂以/其有為天子之有也乃人臣之常義若小人處之則專)¶
(其富有以為私不知公以/奉上之道故曰小人弗克)象曰公用亨于天子小人害¶
也(伊川曰若小人處之則不知為臣奉上之道以其有/為己之私民衆財豐則反擅其富强益為不順是小)¶
(人大有則為害又大/有為小人之害也)¶
　九三在下卦而居上是人臣之已在人上者也以九¶
<pb:KR1a0060_WYG_004-22b>¶
　居三以乾健之徳處大有之時能剛而貞安于公位¶
　不離于下卦有用亨于天子之義文王事商即是心¶
　也若小人處之弗克知義則以大有而為害者有之¶
　矣如後世莽卓之徒是也¶
九四匪其彭无咎(伊川曰匪其彭則得无咎謂能謙損/不處其大盛則得无皆也四近君之)¶
(髙位茍處大盛則致凶咎彭盛多之/貌詩載驅云行人彭彭盛多之貌)象曰匪其彭无咎明辨¶
晳也(伊川曰能不處其盛而得无咎者盖有明辨之智/也晳明智也賢智之人明辨物理當其方盛則知)¶
(咎之將至故能損益不敢至于滿極也童漢曰四隂位/也以抑損為事故剛不至于過四離之初也故以明辨)¶
<pb:KR1a0060_WYG_004-23a>¶
(物理/為晳)¶
　九四得近君之位而不敢自大故曰匪其彭宜其无¶
　咎¶
六五厥孚交如威如吉(伊川曰六五當大有之時居君/位虚中為孚信之象人君執柔)¶
(守中而以孚信接于下下亦盡其誠信以事于上上下/孚信相交也以柔居尊位當大有之時人心安易若專)¶
(尚柔順則陵慢生矣故必威如則吉威如有威嚴之謂/也既以柔和孚信接于下衆志悦従又有威嚴使之有)¶
(畏善處大有者/也吉可知矣)象曰厥孚交如信以𤼵志也(伊川曰由/上有孚信)¶
(以𤼵其下/孚信之志)威如之吉易而无備也(伊川曰威如之所以/吉者謂若无威嚴則)¶
<pb:KR1a0060_WYG_004-23b>¶
(下易慢而无戒偹也潘氏曰富有之世上下之志/雖同然不可以无偹也六五柔居君位故有是戒)¶
　六五虚中守信以𤼵衆陽之志厥孚交如美歸于上¶
　六五所以為大有之君也然大有之時不能皆无小¶
　人九三曰小人害也若不防小人則慢易而无偹非¶
　吉道也唯孚如以待君子威如以待小人合于揚善¶
　遏惡之道所以為吉¶
上九自天祐之吉无不利(伊川曰行順乎天而獲天/祐故所徃皆吉无所不利)象¶
曰大有上吉自天祐也¶
<pb:KR1a0060_WYG_004-24a>¶
　此爻言天祐六五于其上也非謂上九爻得天祐又¶
　過于六五也上九爻在五之上猶天在君之上也五¶
　君位也應天而時行天亦祐之于其上故曰上吉謂¶
　吉在于上自天而祐之也履上九爻曰元吉在上亦¶
　是此意擊辭又言大有之所以得天者在于得人故¶
　曰祐者助也天之所助者順也人之所助者信也履¶
　信思乎順又以尚賢也是以自天祐之吉无不利謂¶
　六五能遏惡揚善以順天休命故天之所助者順也¶
<pb:KR1a0060_WYG_004-24b>¶
　又能虚中履信而尚賢厥孚交如衆陽並應故人之¶
　所助者信也天助于上人助于下即彖所謂上下應¶
　之曰大有也非必謂上九履五為信也¶
　¶
　¶
　¶
　¶
　淙山讀周易卷四¶
